**ZORUNLU STAJ YAPACAK İTÜ MATEMATİK MÜHENDİSLİĞİ ÖĞRENCİLERİ İÇİN UYARILAR VE AKIŞ ŞEMASI**

**UYARILAR:**

1. Staj yapacak öğrenciler, İTÜ Staj Genel Esasları, İTÜ Matematik Mühendisliği Bölümü Staj Esasları belgelerini ve İTÜ Kariyer ve Staj Merkezinin yayınladığı Staj Süreci Adımlarını okumalıdır.

2. Zorunlu staj süresi Matematik Mühendisliği Bölümü için 30 çalışma günüdür.

3. Bir seferde 10 günden az yapılan staj kabul edilmeyecektir.

4. Staj tarihleri haftada en az 3 çalışma günü olacak şekilde belirlenmelidir.

5. Staj yapılacak tarihler, öğrencinin sınav ve derslerinin olduğu günlerle çakışamaz (Yaz okulu dahil).

6. İş güvenliği eğitimini tamamlamadan staj başlangıcı yapılamaz.

7. Yurtiçi staj işlemlerine İTÜ Portal üzerinden başlanır.
   - Öğrencinin çalışma staj takvimi ve staj modülündeki ilgili alanların doldurulması gerekmektedir.
   - İTÜ Portal üzerinden işlem gerçekleştirmeden yapılan stajlar geçersiz sayılacaktır.
   - Öğrenci, İTÜ Portal’daki işlemleri modül tarafından atanan tarih aralıklarında gerçekleştirmek zorundadır. Aksi durumda staj geçersiz sayılacaktır.
   - SGK işlemleri, İTÜ Kariyer ve Staj Merkezi tarafından yürütülür.

8. Erasmus ve yurtdışı stajları portal sistemine kaydedilmeyecek. Zorunlu staj olarak sayılmasının istenmesi durumunda, öğrenci:
   - Firmadan alacağı staj tarihlerini de içeren staj kabul belgesi ve iş sözleşmeleri,
   - Sigorta yaptırdığına dair belge,
   - Pasaport fotokopisi,
   - Staj raporu ile staj komisyonuna başvurabilir.

9. Staj bitiminde, Staj Raporu, Staj Sözleşmesi, Ek-1, Ek-2, Ek-3 formları ve Staj Çalışma Takvimi ıslak imzalı nüshaları:
   - Yaz dönemi stajlarında akademik yılın başlama tarihinden itibaren en fazla 1 ay içerisinde,
   - Dönem içi stajlarda staj bitimini takip eden 15 gün içinde Matematik Mühendisliği Bölüm Sekreterliği'ndeki kutuya bırakılmalıdır.

10. Stajın değerlendirmesi ve onayı, Portal ve Ninova’da istenen belgeler yüklendikten sonra elektronik ortamda yapılmaktadır.

11. Sorularınız için öncelikle İTÜ Kariyer ve Staj Merkezi’nin Sıkça Sorulan Sorularını kontrol ediniz.

**AKIŞ ŞEMASI:**

**A. Staj öncesinde**

i. Öğrenci, en geç staj başlangıç tarihinden 15 gün önce zorunlu staj başvurusunu Portal’da İTÜ kullanıcı adı ve şifresi ile gerçekleştirir.

ii. Sistem tarafından üretilen İTÜ Öğrenci Staj Sözleşmesini ve EK-1 Staj Başvuru Formu öğrenci tarafından doldurulur ve imzalanır.

iii. Firmaya/kuruma, staj sözleşmesi ve EK-1 formu imza ve kaşe ile onaylatılmalı. Sonra, Staj Komisyonu > Dekanlık sırası takip edilip onayları için ıslak imza veya e-onay alınması gerekmektedir.

iv. Tüm mercilere onaylatılmış sözleşme ve Ek-1 formu staj başlangıç tarihine en geç 6 gün kala Portal’a yüklenmelidir.

**B. Staj sırasında ve sonrasında**

İTÜ Staj Genel Esasları ve Öğrenci Staj Sözleşmesi’ndeki maddeler halinde açıklanan adımlar izlenmelidir.

**C. Staj onayı**

i. Her staj çalışmasından sonra, staj raporu hazırlanmalıdır.

ii. Raporda staj süresince yapılanlar gün gün yazılmalıdır.

iii. Staj Rapor Kapağı ve Staj Rapor Taslağı, İTÜ Matematik Mühendisliği web sitesinden indirilebilir.

iv. Staj Raporu, firma/kurum yetkilisine imzalatılmalı.

v. Staj Raporu, Öğrenci Staj Sözleşmesi, Ek-1 Formu ve Staj Çalışma Takvimi (imzalı ve onaylı) tek bir pdf dosyası şeklinde birleştirilerek Portal’a ve Ninova’da açmış olan staj sınıfına ödev olarak yüklenmelidir.

vi. Ninova’daki staj sınıfına kendinizi eklettirmek için bölüm staj komisyonu üyelerinden herhangi birine öğrenci numaranızı içeren bir e-posta yollanmalıdır.