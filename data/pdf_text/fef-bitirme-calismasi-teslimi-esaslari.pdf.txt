**Bitirme Çalışması Teslimi Esasları**

**Kapsam**
Madde 1: İTÜ Fen-Edebiyat Fakültesi lisans programlarının ders planlarında yer alan xxx492 kodlu "Bitirme Çalışması" ve xxx492E kodlu "Graduation Project" dersleri kapsamında yapılan çalışmanın teslimi bu esaslara göre yapılır.

**Görevler**
Madde 2: Öğrenci, Bölümünün belirlediği yazım esaslarına göre hazırladığı bitirme çalışmasını, akademik takvimde ilan edilen yarıyıl sonu sınavlarının son gününe kadar Bölümünün web sitesinde ilan edeceği şekilde (basılı veya elektronik olarak) Bölümüne teslim eder.

Madde 3: Bitirme çalışmasında kullanılacak İTÜ ile ilgili tüm logo ve tasarımlarda, İTÜ Kurumsal Kimlik Rehberi'ne uyulmalıdır.

Madde 4: Her Bölümün xxx492/E kodlu derslerinin öğretim elemanı, o dönem bu derse kayıtlı tüm öğrencilerin çalışmalarını tek bir pdf dosyasında birleştirip başına öğrenci isim ve numaralarını içeren bir dizin ekleyerek Bölüm Başkanlığına iletir.

Madde 5: Bölüm Başkanlıkları, Madde 4'teki dosyayı, yarıyıl mezunlarının kararlarının bildirilmesi gereken tarihe kadar Bölümünün Portal'daki KalİTÜ alanındaki Kurumsal Dokümanlar dizinine yüklerler.

**Paylaşım**
Madde 6: Bölümler, öğrencilerinin ve danışmanlarının yazılı izinlerini almak koşuluyla bitirme çalışmalarını web sitelerinde yayınlayabilirler.

**Hüküm Bulunmayan Haller**
Madde 7: Hüküm bulunmayan hallerde ilgili diğer mevzuat hükümleri ile İTÜ Bitirme Çalışmasının Alınması, Teslimi ve Sınavı Hakkında Senato Esasları uygulanır.

**Yürürlük**
Madde 8: Bu esaslar, Fakülte Kurulu'nun 19.04.2019 tarihli ve 3 sayılı toplantısında kabul edilerek yürürlüğe girmiştir.