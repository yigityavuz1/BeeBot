**İkamet İzni Müracaat Belgesi**

İkamet izni başvurusu yapılan öğrenciye, İstanbul İl Göç İdaresi tarafından "İkamet İzni Müracaat Belgesi" verilir. Bu belge, başvuru tarihinden itibaren 90 gün boyunca Türkiye’de yasal kalış hakkı sağlar. İkamet İzni Müracaat Belgesi, pasaport veya pasaport yerine geçen belgeler temel alınarak doldurulur.

İkamet izni başvuru evraklarını üniversiteye teslim ettikten 10 iş günü sonra, ikamet izni belgesinin çıkmasını beklemeden kısa süreliğine Türkiye'den ayrılacak yabancılar, talep ettikleri ikamet izni süresinin içinde olmak ve harç makbuzlarını ibraz etmek kaydıyla ikamet izni müracaat belgeleriyle sınır kapılarından çıkışta cezalı ikamet harcı ödemeden ülkeden çıkış yapabilirler. On beş (15) gün içinde döndükleri takdirde, vizeye tabi ülke vatandaşları olsalar dahi vize almadan ülkeye giriş yapabileceklerdir.

**Başvuru İçin:**

Başvuru için İstanbul İl Göç İdaresine başvurmanız gerekmektedir. Başvurunuzu, İstanbul İl Göç İdaresi Müdürlük Binasının zemin katında yer alan danışmadan çıkış belgelerini alabilirsiniz. Başvuru yaparken, ikamet izni başvuru evraklarınızı üniversiteye teslim ettiğinizi ve "İkamet İzni Müracaat Belgesi" talep ettiğinizi belirtiniz.

**İstanbul İl Göç İdaresi Adresi:**

Hırka-i Şerif Mahallesi Adnan Menderes Bulvarı No:64, 34091 Fatih/İstanbul

**Adres Açıklaması:**

İstanbul Fatih İlçesi Vatan Caddesinde, M1A-M1B Metrosunun Emniyet-Fatih Durağının yanında.