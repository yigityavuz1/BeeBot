**Title: Bilgisayar Alım Hizmetleri**

#### Bilgisayar Alım Süreci

Üniversitemiz Rektörlüğünün bilgisayar alımı işi Bilgi İşlem Daire Başkanlığı’na devredilmiş olup, alım sürecinde aşağıdaki süreç işletilmektedir.

#### Koşullar

1. **Talep Aşaması**
   - Alımlar, yılda üç dönemde toplu alım biçiminde gerçekleştirilir. Taleplerin birim üst amiri tarafından onaylı olması gerekmektedir.
   - Birimimiz sadece bilgisayar ve monitör alımlarını yürütmektedir. Diğer ekipmanların alımı İdari Mali İşler Daire Başkanlığı tarafından yapılmaktadır.
   - Rektörlüğe iletilen bilgisayar alım talepleri, ilgili birimin bilgisayar alım bütçesinde ödenek olmaması durumunda değerlendirilir.
   - Ortak kullanılan bilgisayar laboratuvarlarındaki bilgisayarların alımı toplu yapılmaktadır. Tekil talepler değerlendirilmeyecektir.
   - Taleplerde yer alan marka, model ve teknik özellikler dikkate alınmayacaktır; uygun konfigürasyonlar BİDB tarafından belirlenecektir.

2. **Değerlendirme Aşaması**
   - Alım dönemi sonunda, gelen talepler BİDB tarafından incelenerek uygun konfigürasyonlar belirlenecektir.
   - Talep döneminde gelen talepler biriktirilir ve Rektörlüğe iletilir. Satın alma kararı, bütçe göz önünde bulundurularak Rektörlük tarafından yapılır.
   - Alım kararı verilen ancak bütçe dışında kalan talepler bir sonraki döneme aktarılır.

3. **Alım Aşaması**
   - Bilgisayar alım taleplerinde, kullanım amacı ve kullanacak İTÜ personelinin adı belirtilmelidir. Alım sonrasında bilgisayarın zimmetlenmesi, adına talep yapılan personele yapılacaktır.