**Title:** İTÜ MAT Havuz Dersleri

**Content:**
MAT Havuz dersleri (**MAT 103/E, 104/E**) ile ilgili genel duyurular bu site üzerinden yapılmaktadır. Kayıtlı olduğunuz dersin öğretim elemanı, ayrıca Ninova'yı da kullanabilir.

MAT 201/E, 202/E, 210/E, 261/E, 271/E, 281/E dersleri Matematik Bölümü tarafından verilmemektedir. Bu derslerle ilgili sorular veya istekler dersi açan bölüme yöneltilmelidir.

MAT Havuz **Yarıyıl Sonu** sınavları, Ayazağa Yerleşkesi'nde aşağıda belirtilen zamanlarda yüz yüze yapılacaktır. Öğrenciler sınav yerlerini, sınavdan bir hafta önce bu siteye giriş yaptıktan sonra sağ üst menüden kontrol edebilirler. DZB bina kodlu şubelerin sınavları Tuzla Yerleşkesi'nde yapılacaktır.

Notu **VF** olan öğrenci finale giremez, girse bile sınavı değerlendirmeye alınmaz. VF durumu, giriş yapıldıktan sonra sağ üst menüden erişilebilen 'Sonuçlar' sayfasından kontrol edilebilir.

| Sınav | Tarih | Saat |
| --- | --- | --- |
| MAT103/E | 15.01.2025 | 15.00 - 17.00 |
| MAT104/E | 15.01.2025 | 09.00 - 11.00 |

Sınavlar, 20 adet çoktan seçmeli sorudan oluşacaktır. Puanların hesaplanmasında, öğrencinin **doğru yanıt sayısından yanlış yanıt sayısının dörtte biri çıkarılarak** ham puan bulunacaktır. Bu farkın negatif olması durumunda, ham puan sıfır kabul edilecektir.

Sınavda, öğrenci kimliğine ek olarak süresi geçerli TC kimlik kartı, ehliyet veya pasaport gösterilmek suretiyle kimlik kontrolü yapılacaktır.

Sınavın ilk 30 dakikasından sonra gelen öğrenci sınava alınmayacaktır. Sınavın ilk 45 dakikasında hiçbir öğrenci sınıftan ayrılamayacaktır. Acil durumlar dışında, her ne sebeple olursa olsun, öğrenci sınıftan çıktığı takdirde öğrencinin yanıt kağıdı teslim alınacak ve sınavı bitmiş sayılacaktır.

Öğrencilerin optik yanıt kağıdını doğru, eksiksiz ve kurşun kalemle doldurmaları gerekmektedir.

Sınavda fazladan kağıt veya hesap makinesi kullanılmayacaktır. Cep telefonları, akıllı saatler vb. sınav süresince kesinlikle kapalı tutulacaktır ve öğrencinin üstünde veya sırasında olmayacaktır.

Kayıtlı bulunduğu dersin sınavına girmeyen öğrencinin sınavı geçersiz sayılacaktır.

Sınav kapsamında kopya çekme, kopya verme, aldatma, yanıltma gibi öğrencilik duruşuna uymayan davranışlar tespit edilirse, ilgili eylemde bulunan öğrencilerin sınavları geçersiz sayılacaktır. 

Sınavlarda başarılar dileriz.