**Title:** İTÜ | Elektrik Mühendisliği Bölümü

**Description:** Elektrik mühendisliği; elektrik enerjisi üretim-iletim ve dağıtım sistemleri, akıllı şebekeler, elektrik makinaları, elektrikli sürücü sistemleri ve bunların tasarımı, projelendirilmesi, gerçekleştirilmesi, izlenmesi, korunması, kontrolü, ekonomisi ve yönetilmesi ile ilgili bilimsel ve teknolojik konuları kapsayan bir mühendislik dalıdır. 

**History:** Elektrik Mühendisliği Bölümü, 1926 yılına kadar uzanan eğitim ve öğretime başlama tarihi ile 1944 yılında kurulmuştur. Şu ana kadar Elektrik Mühendisliği Lisans Programı'ndan 4907 mühendis, Yüksek Lisans Programı'ndan 591 Yüksek Mühendis ve Doktora Programı'ndan 117 doktor unvanlı mezun verilmiştir. 

**Current Enrollment:** Halen Elektrik Mühendisliği Bölümü Lisans Programı'nda 608, hazırlıkta 89, Yüksek Lisans Programı'nda 342 öğrenci ve Doktora Programı'nda 74 öğrenci eğitim görmektedir.

**Academic Staff:** Elektrik mühendisliği lisans ve lisansüstü çalışmalarını yürüten akademik kadroda 12 profesör, 10 doçent, 7 doktor öğretim üyesi, 4 öğretim görevlisi doktor ve 17 araştırma görevlisi bulunmaktadır.

**Accreditation:** İTÜ Elektrik Mühendisliği Bölümü, ABET Mühendislik Akreditasyon Komisyonu tarafından akredite edilmiştir.

**Contact Information:**
- **Phone:** +90 (212) 285 6745
- **Fax:** +90 (212) 285 6700
- **Address:** İTÜ Ayazağa Kampüsü, Elektrik Elektronik Fakültesi, 34469, Maslak, İstanbul