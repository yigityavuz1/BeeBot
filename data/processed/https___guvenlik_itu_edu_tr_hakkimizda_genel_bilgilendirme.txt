**Genel Bilgiler**

**Amacımız**  
İstanbul Teknik Üniversitesi Rektörlüğü Güvenlik Müdürlüğünün amacı, Maslak Yerleşkesi ve diğer bağlı yerleşkelerde 5188 Sayılı Özel Güvenlik Hizmetlerine Dair Kanun çerçevesinde huzur ve asayişi sağlamaktır.

**Yerleşim**  
Koruma ve Güvenlik Müdürlüğü Maslak Yerleşkesinde yedi giriş-çıkış kapısı, 32 nöbet noktası ve devriyelerle, bağlı yerleşkelerde ise teşekkül ettirilen giriş kontrolü noktalarında görevini yürütmektedir.

**Yönetim**  
Güvenlik Koordinatörlüğüne bağlı olan birimimiz, Koruma ve Güvenlik Müdürü, Koruma ve Güvenlik Şefi, Güvenlik Vardiya Amirleri, Trafik Ekibi Amiri, İrtibat Merkezi Sorumlusu ile İdari İşler ve Arşiv Sorumlusu olarak teşkilatlandırılmıştır.

**Personel Durumu**  
Koruma ve Güvenlik Müdürlüğü bünyesinde Maslak yerleşkesinde 189, Gümüşsuyu yerleşkesinde 23, Maçka yerleşkesinde 29, Taşkışla Yerleşkesinde 15, Tuzla Yerleşkesinde 14, İspirtohanede 5, olmak üzere toplam 281 Güvenlik Görevlisi ile hizmet yürütülmektedir.

**İletişim Bilgileri**  
**Tel:** (549) 180 81 05  
**E-Posta:** guvenlik@itu.edu.tr  
Tehlike halinde cep telefonuna yükleyeceğiniz **İTÜMOBİL** uygulamasından **ACİL ÇAĞRI** yaparak birkaç dakika içinde güvenlik devriyesini bulunduğunuz noktaya çağırabilirsiniz.