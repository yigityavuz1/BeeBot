**Title: Rezerv Yayınlar**

**A. Hizmetin Amacı**  
İTÜ Kütüphanelerindeki rezerv hizmeti, eğitim programlarını desteklemek amacı ile öğretim üyeleri tarafından önerilen bilgi kaynaklarını öğrencilere yararlandırmayı amaçlar. Rezerv Bölümünde basılı bilgi kaynaklarının yanı sıra telif haklarına uygun olarak bu kaynakların elektronik kopyaları da online katalog üzerinden hizmete sunulmaktadır.

**B. E-Rezerv Bölümü'nde Telif Hakları**  
- Bir kitaptan bir bölüm  
- Bir derginin bir sayısından bir makale  
- Öğretim üyesinin hazırladığı ders özetleri, notları, testler, sunumlar  
- Herhangi bir yayından resim, harita, grafik, çizelge vb.  
Telif hakkı izni alınması gereken kaynaklar dışında, e-rezerv koleksiyonunda bulunabilmesi için bibliyografik künyesinin tam olarak bildirilmesi zorunludur. Her akademik dönem sonunda bu materyaller e-rezerv hizmetinden kaldırılır. E-rezerv koleksiyonundaki bilgi kaynaklarına sadece İTÜ mensuplarının erişim hakkı bulunmaktadır.

**C. Rezerv Koleksiyonu**  
- Öğretim üyelerinin önerdiği ve kütüphanenin sahip olduğu basılı ve elektronik yayınlar  
- Ders notları  
- Problem çözüm kitapları  
- Sınav soru (test) kitapları  
- Makaleler  
- Kitap bölümleri  
- Öğrenci ödevleri (öğrencinin izni ve öğretim üyesinin onayı ile)  

Ders yayınları kütüphanenin kataloğundan öğretim üyesi ve ders adına göre taranabilir.

**D. Yayın Ayırtma**  
Öğretim üyeleri, Rezerv Yayınlar Koleksiyonuna katılmasını istediği bilgi kaynağını kütüphane koleksiyonunda yer alıyorsa dönem başlamadan iki hafta; kütüphane koleksiyonunda yer almıyorsa iki ay önce bildirmelidir. Temel ders kitapları için bölüm başkanlığı onayı gerekmektedir.

**E. Ödünç Verme Kuralları**  
Rezerv Koleksiyonundaki yayınlar iki saatlik, gecelik ve 1 günlük ödünç verilir. Öğretim üyesi sadece kendi dersine ait ders yayınını ödünç alabilir. Gecelik alınan yayınların kütüphanenin açıldığı saatte iade edilmesi gerekir. Zamanında iade edilmeyen ders yayınına saatlik gecikme cezası uygulanır.

**İLETİŞİM**  
- Telefon: 0 212 285 30 13 / 41 05  
- Faks: 0 212 285 33 02  
- Elektronik Posta: kutuphane@itu.edu.tr  
- Adres: İstanbul Teknik Üniversitesi, Ayazağa Kampüsü, Maslak, Sarıyer, İstanbul  