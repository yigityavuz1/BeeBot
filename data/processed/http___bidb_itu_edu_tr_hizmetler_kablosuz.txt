**Title:** Kablosuz

**Content:**
İTÜ kampüslerinde İTÜNET kablosuz internet hizmetine **eduroam** ve **ITUNET Misafir** adında iki farklı ağ üzerinden erişilebilmektedir.

**eduroam:** 
- Eğitim ve akademik araştırma camiasının kablosuz internet ihtiyaçlarını karşılamak amacıyla oluşturulmuş bir kablosuz ağ hizmetidir.
- Tüm İTÜ mensupları ve eduroam organizasyonuna üye akademik kurum mensuplarının kullanımına açıktır.
- Kullanıcılar kendi kullanıcı adı ve şifreleri ile kimlik denetimine tabi olurlar.
- IEEE 802.1x ve kurumsal WPA/WPA2 şifreleme yöntemleri kullanılarak veri güvenliği sağlanmaktadır.
- Kullanıcılar mevcut fiziksel bağlantı hızları çerçevesinde bant genişliği kısıtlamasına tabi tutulmaksızın kablosuz bağlantı hizmeti alırlar.

**ITUNET Misafir:**
- İTÜ mensubu yakınları, firma temsilcileri ve konuk öğrenciler gibi ziyaretçilerin faydalanabileceği bir hizmettir.
- Bağlanabilmek için bir sponsor hesaba ihtiyaç vardır.
- İTÜ mensupları, sponsor hesap oluşturma işlemini İTÜ Portal üzerinden gerçekleştirebilirler.
- ITUNET Misafir ağının kullanım amacı İTÜ ziyaretçilerinin anlık internet erişim ihtiyaçlarını karşılamaktır.
- Erişim kısıtlamaları ve veri güvenliği konusunda dikkat edilmesi gereken hususlar bulunmaktadır.