**Title: Sayısal Koleksiyon**

**İTÜ Kütüphaneleri-Sayısal Koleksiyon'u aşağıdaki koleksiyonlardan oluşmaktadır:**

- **İTÜ Nadir Eser Koleksiyonu:** Mühendishane Matbaası ve Mühendis Mektebi Kütüphanesi mirasını devralan İTÜ Nadir Eserler Koleksiyonu, Osmanlı ve erken Cumhuriyet dönemi bilim ve teknoloji çalışmaları için önemli kaynak teşkil eder. 18, 19 ve erken 20. Yüzyıla ait yaklaşık 6000 kitap ve süreli yayını barındıran bu koleksiyon, Osmanlı mühendislik ve mimarlık eğitimi hakkında bilgi vermekte ve aynı zamanda Osmanlı İmparatorluğu’nda üretilen tarih, edebiyat, sosyoloji ve sanat metinlerini de gözler önüne sermektedir.

- **Harita ve Coğrafi Materyaller Koleksiyonu:** Bu koleksiyonun çoğunluğunu İTÜ öğretim üyesi Prof. Dr. Celal Şengör bağışı olan jeoloji konulu yaklaşık 5000 harita oluşturmaktadır. Haritaların dilleri Türkçe, Çince, Rusça, İngilizce'dir. Koleksiyonunun kalan kısmını kütüphanenin satın almış olduğu coğrafi materyaller oluşturmaktadır.

**NADİR ESERLERDEN YARARLANMA KURALLARI**

- İstanbul Teknik Üniversitesi, Nadir Eserler, Harita ve Coğrafi Materyaller ve TMDK Müzik Koleksiyonları’nda bulunan eserlerin önemli bir bölümünü dijitalleştirmiştir.
- İTÜ dijital koleksiyonları; sadece araştırma, eğitim ve öğrenme faaliyetleri için kullanılabilir. Bu koleksiyonlarda yer alan materyaller hiçbir şekilde ticari amaç için kullanılamaz, ayrıca bu materyaller; İTÜ Kütüphane ve Dokümantasyon Daire Başkanlığı'nın izni alınmaksızın kopyalanamaz, basılamaz ve herhangi bir ortamda yayımlanamaz.

**İletişim Bilgileri:**
- **Telefon:** (0212) 285 35 96
- **Santral:** (0212) 285 30 13
- **Fax:** (212) 285 33 02
- **Adres:** İstanbul Teknik Üniversitesi, Ayazağa Kampüsü, Maslak Sarıyer, İstanbul