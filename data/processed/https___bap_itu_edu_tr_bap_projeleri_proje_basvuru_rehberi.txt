### Proje Başvuru Rehberi

#### Proje Başvurusunun Sorunsuz Yapılabilmesi İçin:

- Proje başvurusu yapabilmek için öğretim üyesi veya doktora, sanatta yeterlik ya da eşdeğer eğitimini tamamlamış araştırmacı olmak gerekmektedir.
- AVESİS bilgileri güncellenmelidir.
- Üniversitemizin akademik kadrolarında bulunmayan diğer araştırmacıların temel kimlik ve iletişim bilgilerine ilave olarak, özgeçmiş dosyalarının başvuru esnasında sisteme yüklenmesi gerekmektedir.
- Projede yer alacak araştırmacıların, idari kadrolardaki personelin ve öğrencilerin iletişim bilgileri ve özgeçmiş dosyaları sisteme yüklenmelidir.
- Proje türüne uygun olan “Proje Başvuru Formu” eksiksiz olarak doldurulmalıdır.
- Kitap satın alım talebi olacak ise, ilgili kitapların alımına ihtiyaç duyulduğuna dair onaylı bir yazının başvuru esnasında sisteme yüklenmesi gerekmektedir.
- Talep edilecek proje bütçesine temel teşkil edecek olan Proforma Faturaları temin edilmeli ve sisteme yüklenmelidir.
- Proje konusu gerektiriyorsa Etik Kurul Onay Belgesi temin edilmelidir.
- Hayvanlar üzerinde yapılacak deneysel çalışmaların söz konusu olması halinde, araştırmacılardan en az birinin “Laboratuvar Hayvanı Kullanım Sertifikası”na sahip olduğuna dair sertifikanın sisteme yüklenmesi gerekmektedir.
- Başvuru esnasında yüklenen tüm belgeler pdf formatında olmalıdır.

#### Projelerin Değerlendirme Süreci:

1. Proje Süreçleri Yönetim Sisteminde Taslak Proje önerisi başlatılması.
2. Taslak çalışmasının yürütücü tarafından Ön Başvuru’ya dönüştürülerek BAP Koordinasyon Birimine sunulması.
3. BAP Proje Ofisinin ön başvuru üzerinde teknik/biçimsel inceleme yapması.
4. Projenin Komisyon Üyesi değerlendirmesine sunulması.
5. Gerekli olan projeler için başvurunun hakem değerlendirmesine gönderilmesi.
6. Komisyon Üyesi tarafından değerlendirme sonucunun Komisyona sunulması.
7. Gerekli ise, yürütücüden proje üzerinde revizyon yapmasının talep edilmesi.
8. Komisyonda değerlendirme yapılarak projenin desteklenip desteklenmeyeceğine karar verilmesi.

**Not:** Başvuru yapan araştırmacılar, sistem tarafından otomatik olarak üretilen e-posta mesajı ile bilgilendirilmektedir. Bilgilendirme e-postası alınmaması durumunda sistem üzerinden başvurunuzu kontrol ediniz.