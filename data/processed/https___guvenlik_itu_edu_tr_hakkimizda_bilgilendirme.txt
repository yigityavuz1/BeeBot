**Bilgilendirme**

**Girişlerde neden durduruluyoruz?**
Üniversitemiz Yerleşkelerinde öğrenci ve personelimiz dışındaki şahısların kontrol altında tutulabilmesi, yabancı şahısların yerleşkelerimizde mevcut huzur ortamını olumsuz yönde etkileyecek tutum ve davranışlar sergilemelerinin önüne geçebilmek için şahıs ve araçlar kontrol edilmektedir.

**Üniversitemiz Yerleşkeleri yeterince güvenli mi?**
Üniversitemiz Rektörlüğü bünyesinde faaliyet gösteren Koruma ve Güvenlik Şube Müdürlüğü, tüm personeliyle öğrencilerimizi ve personelimizi mevcut imkânlar dâhilinde en iyi şekilde korumak ve güvenliğini sağlamak üzere 24 saat faaliyetlerini yürütmekte ve yeni tedbirler üretmektedir. Ancak unutulmamalıdır ki, yapılan çalışmaların başarılı olabilmesi siz değerli öğrencilerimizin ve personelimizin, birimimizin çalışmalarını her yönden desteklemesi ile mümkün olacaktır.

**Özel Güvenlik Görevlileri**
İstanbul Teknik Üniversitesi Özel Güvenlik Görevlileri, Rektörlüğün ve Genel Sekreterliğin ve Güvenlik Koordinatörlüğünün verdiği talimatların dışına çıkmayarak görevlerini 5188 Sayılı Özel Güvenlik Hizmetlerine Dair Kanun'un 7. Maddesi'ne göre yerine getirirler.

**İletişim Bilgileri:**
- **Tel:** (549) 180 81 05 
- **E-Posta:** guvenlik@itu.edu.tr 
- **Acil Durum:** İTÜMOBİL uygulamasından ACİL ÇAĞRI yaparak güvenlik devriyesini çağırabilirsiniz.