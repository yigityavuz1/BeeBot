**Önemli Bilgiler**

- Erasmus başvurularında ve ilerleyen süreçteki yazışmalarda yalnızca **itu.edu.tr** uzantılı mail adreslerinizi kullanmanız beklenmektedir.

- Başvuru yaparken İTÜ Staj Genel Esaslarına tabii olduğunuzu göz önünde bulundurarak hazırlık yapınız. 

- Erasmus+ Staj Hareketliliği, Bölüm Zorunlu Stajı veya Gönüllü Staj olarak tanımlanabilir. Lisans öğrencileri staj hareketliliğinin ne kadarının zorunlu ne kadarının gönüllü staja sayılacağı ve en fazla ne kadar süreyle staj yapılabileceğini fakültelerinden öğrenebilir.

- Erasmus stajının bölüm zorunlu staj sayılması için aşağıdaki belgelerin staj tamamlandıktan sonra Bölüm Staj Komisyonuna sunulması gerekmektedir:
  - Öğrencinin staj yapacağı şirketten alacağı staj tarihlerini de içeren staj kabul belgesi
  - Staj yapılacak kurumdan alınacak Staj Sözleşmesi
  - Pasaport fotokopisi
  - Staj Raporu (Staj Raporu formatının bölüm staj rapor formatına uygun olması gerekmektedir)
  - Sigorta yaptırıldığına dair belge (Yurtdışında yapılan stajların sigorta işlemleri İTÜ tarafından gerçekleştirilmemektedir)

**ÖNEMLİ NOT:** ITU Portal üzerinden staj kaydı açmanıza gerek yoktur.

**Almanya’da Erasmus+ Stajı düşünen öğrencilerin dikkatine:**

Almanya’da 1.1.2015 tarihinden itibaren yürürlüğe giren Asgari Ücret Kanunu (MiLoG) uyarınca ülke genelinde asgari ücret uygulamasının geçerliliği sağlanmıştır. Bu kanun stajyerleri de genel itibariyle kapsamaktadır. 

Erasmus+ Staj Programı kapsamında bir işveren tarafından maaşın ödenmesi öngörülmemektedir. Erasmus+ Staj Programları kapsamındaki öğrenciler giderlerini daha çok AB tarafından finanse edilen burslarla ve kendi imkânlarıyla karşılamaktadır. 

Asgari ücret zorunluluğunu yerine getirmesi gereken Erasmus+ Staj Programı öğrencilerinin vize başvuruları reddedilmektedir. 

**İSTİSNA durumları (asgari ücret kanununun 22. Maddesi gereği):**
- Öğrenci okul, mesleki eğitim veya yükseköğrenim çerçevesinde staj yapma mecburiyetinde ise (zorunlu staj durumunda).
- Öğrencinin oryantasyon amacıyla mesleki eğitim veya başlamak istediği yüksek öğrenim programı çerçevesinde 3 aya kadar staj yapması halinde.
- Öğrencinin işveren ile daha öncesinde bu tür bir staj ilişkisi olmadıysa, mesleki veya yükseköğrenimine 3 ay kadar eşlik eden bir staj yapması halinde asgari ücret zorunluluğundan muafiyet sağlanmaktadır.