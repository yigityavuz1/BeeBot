**Title: Hibeler**

Erasmus öğrenci seçimi ve hibelendirilmesi, asgari koşulları sağlayarak başvuruda bulunan öğrenciler arasından, Ulusal Ajans tarafından ilan edilen değerlendirme ölçütleri ve ağırlıklı puanlar dikkate alınarak puanların en yüksekten aşağıya doğru sıralanmasıyla gerçekleştirilir.

| **Ülke Grupları** | **Hareketlilikte Misafir Olunan Ülkeler** | **Aylık Hibe Staj (Avro)** |
| --- | --- | --- |
| 1. ve 2. Grup Program Ülkeleri | Almanya, Avusturya, Belçika, Danimarka, Finlandiya, Fransa, Güney Kıbrıs, Hollanda, İrlanda, İspanya, İsveç, İtalya, İzlanda, Lihtenştayn, Lüksemburg, Malta, Norveç, Portekiz, Yunanistan | 750 |
| 3. Grup Program Ülkeleri | Bulgaristan, Çek Cumhuriyeti, Estonya, Hırvatistan, Kuzey Makedonya, Letonya, Litvanya, Macaristan, Polonya, Romanya, Sırbistan, Slovakya, Slovenya | 600 |

**Hibe Dağıtımı:**
- 2023 Proje Yılı Staj Hareketliliği başvurusu için **2023-1-TR01-KA131-HED-000162406** projesi kapsamında puan sıralamasında listenin en başındaki **45** öğrenci hibe ile desteklenecektir.
- Erasmus kapsamında stajınızın en fazla 90 günü hibelendirilir.
- Hibelendirilen öğrencilerden iptallerin olması durumunda puanı en yüksek hibelendirilmemiş staj öğrencisinden başlanacak şekilde hibelendirme işlemi yapılacaktır.
- AFAD’dan afetzede yardımı alan öğrencilere Erasmus+ Staj Hareketliğine hibeli olarak seçilmeleri halinde kendilerine **ilave hibe desteği (dezavantajlılık hibesi) verilir.** 

**ÖNEMLİ:** Faaliyet tamamen hibesiz **“sıfır hibeli”** olarak gerçekleştirilebilir. Bu kapsamdaki öğrenciler de diğer hibeli öğrenciler gibi staj hareketliliğinden önce tüm evraklarını sisteme yüklemeli ve gitmeden önce ofise uğrayarak mutlaka hibe sözleşmesini imzalamalıdır.

Hareketlilik süreci ve sonrasında hibelerle ve tüm finansal konularla ilgili olarak herhangi bir soru ya da sorununuzda lütfen iletişime geçiniz: 
**E-mail:** erasmus_finance@itu.edu.tr 
**Tel No:** +90 212 285 75 53, 55