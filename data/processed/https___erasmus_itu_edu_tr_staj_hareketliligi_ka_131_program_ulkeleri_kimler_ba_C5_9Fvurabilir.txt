**Kimler Başvurabilir**

**KA131 Staj Hareketliliği (Program Ülkeleri)**

1. Öğrencinin yükseköğretim kurumu bünyesinde örgün eğitim kademelerinin herhangi birinde (birinci, ikinci veya üçüncü kademe) bir yükseköğretim programına kayıtlı, tam zamanlı öğrenci olması (lisans dil hazırlık öğrencileri hariç).
2. Mezuniyetten önce başvuru yapmak şartıyla mezuniyeti takip eden 12 ay içinde Erasmus+ stajından yararlanılabilir. (Proje son tarihi göz önünde bulundurulmalıdır)
3. Mevcut öğrenim kademesi içerisinde, 2014-2020 ve/veya 2021-2027 Erasmus+ dönemlerinde yükseköğretim hareketliliği faaliyetlerinden yararlanmışsa, yeni faaliyetle beraber toplam sürenin 12 ayı geçmemiş olması.
4. Daha önce Erasmus+ programına başvuru yapmış ancak başvurusu kabul edilmemiş/seçilmemiş öğrenciler.
5. Erasmus+ programından yararlanmış öğrenciler, farklı bir eğitim seviyesinde hibeli olarak bir kez daha Erasmus+ öğrencisi olabilir. Ancak, Türkiye Ulusal Ajans kuralları gereği akademik başarı ve yabancı dil sonucu ortalamasına ilave olarak; aynı öğrenim kademesi içerisinde daha önce Erasmus+ kapsamında hareketlilikten yararlanmış öğrencilerin akademik başarı ve yabancı dil puanı ortalamaları hesaplanırken, daha önce yararlanılan her bir faaliyet için (öğrenim-staj ayrımı yapılmaksızın) 10’ar puan azaltma uygulanır. Daha önce yararlanma durumunda -10 puan uygulanması, önceki öğrenim kademesinde gerçekleştirilen hareketlilikler için uygulanmaz. Hareketlilik gerçekleştirmiş bir öğrencinin aynı öğrenim kademesi içerisinde tekrar başvurması halinde uygulanır.
6. Aynı anda hem Öğrenim hem de Staj hareketliliği başvurusu varsa ve öğrenci her ikisine de başvurmak istiyorsa “10 puan” eksiltmenin hangi faaliyette uygulanacağı öğrencilerin tercihine bırakılacaktır. Bu durumda olan öğrencilerin, hangi faaliyette eksiltme uygulanmasını tercih ettiğine yönelik bir dilekçe yazarak Başvuru Formu ile birlikte Türkiye Ulusal Ajansı Başvuru Portalı’na yüklemesi gerekmektedir. Daha önce hareketlilikten faydalanmış bir öğrencinin hem öğrenim, hem staj faaliyetine aynı zamanda başvurması durumunda, daha önce faydalandığı hareketlilik türünden “20” puan, başvurduğu ikinci hareketlilik türünden ise “10” puan eksiltme uygulanır.

**DİKKAT:** ÇAP öğrencileri aynı başvuru döneminde sadece bir ana daldan Erasmus+ başvurusunda bulunabilir. Birinci ana dalından mezun olmuş olan ÇAP öğrencisi ikinci ana dalından başvuru yapabilir ve hareketlilik gerçekleştirebilir.