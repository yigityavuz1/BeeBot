**Title: BİDB Hakkında**

İstanbul Teknik Üniversitesi, bilişim ve iletişim teknolojilerinin güncel olarak izlenmesi doğrultusunda tüm öğrencilerine ve akademik birimlerine optimum bilişim altyapısını sağlamayı ve idari personelin bilgi teknolojilerini en üst düzeye çıkartmasını amaçlamaktadır.

Bilgi Teknolojileri altyapısı yazılım ve donanım olarak yeterli ve güncel olup, geliştirme çalışmaları devam etmektedir. Öğrencilerin ve personelin bu altyapıyı etkin biçimde kullanabilmesi için gerekli bilişim kültürü ve bilgi birikimine sahip olmaları önemlidir. Tüm bu çalışmalar, geleceğin bilişim profesyonellerini yetiştirme ve bilgilerini güncelleyebilen bir düşünce yapısı ile donatma idealini taşımaktadır.

İTÜ, Ulusal Akademik Ağ (ULAKNET) üzerinden 4 Gbps yurt dışı-yurt içi internet bağlantısına sahiptir. Kampüs genelinde IEEE standartlarına uygun data kablolaması yapılmış olup, yaklaşık 25.000 anlık aktif uç bulunmaktadır. 900'den fazla erişim noktası ile kablosuz internet hizmeti sunulmaktadır.

İTÜ, etkinlik ve çalışma gruplarına e-posta hizmeti sunarak 80.000'den fazla hesaba hizmet vermektedir. KOVAN isimli bulut depolama hizmeti ile kullanıcıların verilerine her yerden erişim imkanı sağlanmaktadır. Öğrenci laboratuvarlarında VDI teknolojisi ile çalışan 1200’den fazla PC bulunmaktadır. İTÜ mensupları kişisel web sayfalarını yayınlayabilmektedir. Uzaktan eğitim için TELEDERS isimli hizmet sunulmaktadır.

2018 yılında “ISO 27001:2013 Bilgi Güvenliği Yönetim Sistemi” sertifikası alınmıştır. İTÜ bilgi sistemleri bir intranet olarak geliştirilmektedir ve 365 gün 24 saat destek sunulmaktadır.

**Varlık Amacımız:** Teknolojiyi tüm İTÜ personelinin ve öğrencilerinin hayatlarını kolaylaştırmak için kullanmak.

**Gelecek Hedefimiz:**
- Tüm yazılım sistemlerinin entegre çalışmasını sağlamak
- Kurumsal bilgi sistemini tesis etmek
- Veri ile yönetim için uygun altyapıyı kurmak
- Kullanıcılara daha yüksek kapasitelerde hizmet sunmak
- Yüksek bantgenişliğinde kablosuz internet erişimi sağlamak
- Kullanıcılara geniş kapsamlı destek vermek

**Değerlerimiz:**
- Kişisel bilgilerin mahremiyetine önem vermek
- İnsana değer vermek
- Teknolojiyi yakından izlemek ve uygulamak
- Kesintisiz hizmet vermek
- Katma değer oluşturmak

**Görev Tanımı:** Bilgi İşlem Daire Başkanlığı, İstanbul Teknik Üniversitesi bünyesinde bilgi ve iletişim teknolojilerinin kullanımını sağlamak, düzenlemek ve yaygınlaştırmak görevlerini yerine getirmektedir.

**Temel Görevler:**
- Bilgi teknolojileri ihtiyaçlarının tespit edilmesi ve bütçenin planlanması
- Kullanıcılar için gerekli dokümantasyon ve eğitimlerin hazırlanması
- Altyapı ve erişim servisleri ile ilgili destek hizmetlerinin yürütülmesi
- Bilişim Sistemlerinin Kullanım Politikaları'nın hazırlanması ve uygulanması
- Elektronik haberleşmenin kesintisiz devamının sağlanması
- Elektronik verinin güvenliğinin sağlanması
- Eğitim süreçlerinde yazılım çözümlerinin geliştirilmesi

İTÜ, bilgi teknolojilerinden öğretim ve araştırmalarda en fazla yararlanmayı kendine ilke olarak seçmiştir. Tüm gelişmeler izlenmekte ve kaynak yaratılarak öğrenci ve öğretim üyelerinin en yeni teknolojilerden yararlanmaları sağlanmaktadır.