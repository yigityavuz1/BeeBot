**Title: Uyuşturucu**

Uyuşturucular, bugününüzü ve yarınınızı karartan, sizi kendi benliğinizden ve kültürünüzden koparan bir felakettir. Merak ve özentiyle başlayan sigara içme, alkol alışkanlığı ve bağımlılığı bataklığa düşmenin habercisi olabilir. Bu bataklıkta yaşamak, cinsi sapıklık, fuhuş, uyuşturucu bağımlılığı, AIDS ve frengi hastalığını getirebilir.

Uzmanlara göre, AIDS ile uyuşturucu kullanımı arasında doğrudan veya dolaylı bir ilişki mevcuttur. Gençlerin kullanımına sunulan uyuşturucu maddeler, AIDS'e, çeşitli hastalıklara, genç yaşta ölümlere sebep olmaktadır.

**Uyuşturucu Madde Bağımlılığından Korunma**

Türkiye'de kişi başına sigara tüketimi, Avrupa ülkeleri arasında ikinci sıradadır. Erkeklerin %53,3’ü, kadınların ise %24,3’ü sigara içmektedir. Kanserli bireylerin %30'u sigaraya bağımlıdır.

Uyuşturucularla sorunlardan kaçma isteği, kişiyi uyuşturucu bağımlılığına sürükleyen yanlış bir yoldur. Eğer bir kişi, sorunları çözmek yerine uyuşturucu alıyorsa, problem başlamış demektir. Bu duruma düşen arkadaşlara yardım etmek toplumsal sorumluluğun bir gereğidir.

**Uyuşturucu Bağımlıları Nasıl Tanınır?**

Uyuşturucu bağımlılarını tanımak için bazı belirtiler şunlardır:

- İlaçları saklama veya gizleme çabası
- Ciltte mor ve siyah iğne yerleri
- Uyuşukluk, uykulu olma durumu
- Gözbebeklerinin boyutunda değişiklik
- Uyuşturucu kullanımında kullanılan aletlerin bulunması
- Uyuşturucu bağımlılarının özel argoyu bilmesi
- Kazanç ile harcamalar arasında dengesizlik

Uyuşturucu bağımlıları genellikle sinirlidir ve enjekte zamanı yaklaştığında çeşitli yoksunluk belirtileri gösterirler.