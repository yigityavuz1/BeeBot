**Hakkımızda**

İstanbul Teknik Üniversitesi Jeoloji Mühendisliği Bölümü, en yüksek kalitede öğrenci temelli bir eğitim-araştırma programını hedeflemiştir. Bölüm bünyesinde 273 lisans, 36 yüksek lisans ve 12 doktora öğrencisi öğrenimlerine devam etmektedir. Bölüm, çok çeşitli araştırma konularında uzmanlaşmış 33 öğretim üyesi ve 21 öğretim yardımcısı kadrosu ile Türkiye'nin en büyük Jeoloji Mühendisliği Bölümlerinden birini oluşturur. Ayrıca, bu geniş kadronun yanı sıra bölüm bünyesinde bulunan bütün laboratuvarlar 2009 yılı içerisinde yenilenerek modernize edilmiştir.

2004 yılı içerisinde ABET akreditasyonu alan lisans programına sahip bölüm, her sene çok farklı konular ile ilgili seminerler ve toplantılar düzenlemektedir. Dünyanın dört bir yanından gelen konularında uzman bilim adamları ve araştırmacılar bu etkinlikler kapsamında seminerler ve dersler vermekte, bölüm elemanları ile işbirliği gerçekleştirmektedirler. Bölüm mensuplarının tamamı kendi dallarında uluslararası üniversiteler ve enstitülerle işbirliği içerisinde olup, çok sayıda ortak proje ve araştırmada işbirliği gerçekleştirmektedirler. Ayrıca, Üniversitenin Erasmus programı gibi anlaşmalı olduğu değişim programları sayesinde çok sayıda öğrencimiz yurt dışı üniversitelerine misafir öğrenci olarak gidebilmektedir.

**İletişim Bilgileri:**
- **Telefon:** +90 212 285 62 53
- **Fax:** +90 212 285 62 51
- **Adres:** İTÜ, Ayazağa Kampüsü, Maden Fakültesi, PK:34469 Maslak / İstanbul