**Misyon**

Üniversitemiz Sağlık Kültür ve Spor Daire Başkanlığına bağlı olarak görev yapan Psikolojik Danışma ve Rehberlik Merkezi, öğrencilerin ruh sağlığının korunması amacıyla faaliyetlerini yürütmektedir.

**Misyonumuz ve İlkelerimiz**

Öğrencilerimizin ve personelimizin; kendilerine ve çevrelerine duyarlı, sorumluluk sahibi, araştıran, sorgulayan ve farkına varan, duygu ve düşüncelerini uygun şekilde ifade eden, olumlu ve yapıcı kişilerarası ilişkiler kurabilen, amaçlarını net bir şekilde belirleyen ve bu amaçlara ulaşabilmek için uygun davranış ve düşünce biçimi geliştirebilen, bireysel farklılıkları hoş gören bireyler olarak kendilerini geliştirmelerine olanak sağlamaktır. Ayrıca merkezimizde öğrencilerimizin öğrenim sürecinde ortaya çıkabilecek çeşitli problemlerine yönelik "önleyici ve gelişimsel" çalışmalar yürütülmektedir.

**İlkelerimiz**

- **Gizlilik:** Yapılan tüm görüşmeler gizli tutulmaktadır. Merkeze başvurduğunuzda size ait bilgiler hiçbir kişi ya da kurum ile (aileniz de dâhil) sizlerin onayı olmadan paylaşılmamaktadır.
  
- **Bireysel farklılıklara saygı:** Bulunulan ortamları zenginleştirdiğine inandığımız bireysel farklılıklara saygı duyuyoruz.
  
- **Gönüllülük:** Merkezin sunduğu hizmetlerden faydalanmak tamamıyla gönüllülüğe dayanmaktadır.
  
- **İhtiyaçlarınıza en uygun yardımı almanızı sağlama:** Merkeze başvurduğunuzda hangi hizmetin sizin için en uygun olacağına birlikte karar verip, o hizmetten faydalanmanız sağlanılmaktadır.
  
- **Dakiklik:** Programımızın aksamaması ve size daha iyi hizmet verebilmek için bireysel psikolojik danışma randevularınıza ve merkez tarafından düzenlenen etkinliklere zamanında gelmeniz önemlidir. Randevularınıza ve etkinliklere gelememe durumunda en geç bir gün önceden haber verilmesini rica ederiz.

**İletişim Bilgileri**

- **İTÜ Maçka PDR Merkezi:** İTÜ Yabancı Diller Yüksekokulu Hazırlık Binası, Giriş kat 34367, Maçka-İstanbul
- **İTÜ Maslak PDR Merkezi:** İTÜ Ayazağa Kampüsü Rektörlük Ek Binası, Giriş kat, 34469 Maslak-İstanbul