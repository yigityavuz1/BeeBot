**Bölüm Hakkında**

İTÜ Kimya bölümü 1982 yılında kurulmuştur ve ülkemizin önde gelen kimya bölümlerinden birisidir.

**Lisans Programı**: Kimya Lisans programının amacı, öğrencileri Kimya alanında hem sanayi hem de akademik olarak en iyi şekilde yetiştirmektir. Lisans programında ilk yıl, fizik, matematik gibi temel fen bilimleri dersleri okutulur. Daha sonraki yıllarda analitik kimya, organik kimya, fiziko kimya, anorganik kimya gibi dersler verilir.

**Çift Anadal Programı**: Yeterli not ortalamasına sahip olmak şartıyla, Kimya Bölümü öğrencileri aşağıdaki bölümlerle çap yapabilirler:
- Matematik Mühendisliği
- Moleküler Biyoloji ve Genetik
- Çevre Mühendisliği
- Kimya Mühendisliği
- Gıda Mühendisliği

**Yüksek Lisans ve Doktora Programları**: Yüksek Lisans Programlarının amacı bireylere kimya ve ilgili disiplinlerde gelişmelere orijinal katkılarda bulunabilmek için gerekli olan kabiliyetleri sağlamaktır. Bölümde, Kimya Yüksek Lisans ve Doktora programları yanında, tamamen İngilizce öğretim yapan Polymer Science and Technology yüksek lisans ve doktora programı mevcuttur.

**Çalışma Alanları**: Mezun olan kimyagerlerin çalışma alanları:
- Plastik Sanayii
- İlaç Sanayii
- Boya Sanayii
- Petrokimya
- Metal Sanayii
- Tekstil Sanayii
- Seramik Sanayii
- Çimento Sanayii
- Deri Sanayii
- Deterjan ve Sabun Sanayii
- Gıda Sanayii
- Kozmetik Sanayii
- Cam Sanayii
- Çevre Analiz Laboratuarları
- Biyokimya Laboratuarları
- Bilimsel Araştırma Kurumları

**Araştırma Alanları**: Bölümde; Analitik, İnorganik, Organik, Fiziksel, Polimer Kimyası ve Teorik Kimya olmak üzere Kimyanın 6 farklı alanında araştırmalar yapılmaktadır.

**Temel Araştırma Konuları**:
- Kompleks makromolekül yapılar
- Polimerik jeller, hidrojeller, mikrojeller
- Likid kristal kopolimerler, blok kopolimerler, iletken polimerler
- Yeni foto polimerleşme ve elektropolimerleşme teknikleri
- Ftalosiyanin türevlerine dayanan supramoleküler sistemler
- Kapiler elektroforez ile biyolojik sistemlerin ayrışması ve analizleri
- Atomik absorpsiyon spektrometrisi ile eser element analizleri
- Kuantum mekanik yöntemler kullanarak polimerleşme mekanizmaları
- Organik madde sentezleri
- Yakıt pili malzemelerin elektronik, optik özelliklerinin spektroskopik hesaplanması.