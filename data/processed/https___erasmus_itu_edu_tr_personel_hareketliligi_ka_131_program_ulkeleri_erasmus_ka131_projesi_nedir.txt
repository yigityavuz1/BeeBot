**KA131 Nedir**

**Erasmus+ KA131 Projesi Nedir?**  
Erasmus+ KA131 Projesi (eski adıyla KA103), program ülkeleri içerisinde yer alan yükseköğrenim kurumları ve kuruluşlar ile işbirliğini teşvik ederek öğrenci ve personel değişimini destekler. Proje içerisinde öğrenciler için öğrenim ve staj, personeller için ise eğitim alma ve ders verme hareketliliği gibi farklı faaliyet türleri bulunmaktadır. Bu kapsamda;

- Beceriler ve istihdam edilebilirlik arttırılır.
- Yenilikçilik, girişimcilik, yaratıcılık, bilgi alışverişi ve/veya çok disiplinli öğretme ve öğrenme teşvik edilir.
- Yükseköğretim kurumları arasındaki stratejik ortaklıklar kurulur.
- Kurumsal kapasiteler güçlenir.
- Eğitim ve iş dünyaları arasında köprü kurmak amacıyla Eğitim, Öğretim ve Gençlik kurum ve kuruluşları arasındaki ulusötesi ortaklıklar desteklenir.

**Faaliyet Alanı:**

- **Personel Ders Verme Hareketliliği:** İTÜ’de ders vermekle yükümlü olan bir personelin, program ülkelerinden birinde, kurumlararası anlaşmamız olan bir yükseköğretim kurumunda öğrencilere ders vermesine imkân sağlar. Konferans katılımları desteklenmemektedir.

- **Personel Eğitim Alma Hareketliliği:** İTÜ’de istihdam edilmiş herhangi bir personelin, program ülkelerinden birinde eğitim almasına imkân sağlar. Bu faaliyet kapsamında kişinin, mevcut işi ile ilgili konularda sahip olduğu becerileri geliştirmek üzere çeşitli eğitimler alması mümkündür. Konferans katılımları desteklenmemektedir.

Eğitim, bir yükseköğretim kurumunda veya bir işletmede olabilir. Eğitim almak üzere gidilecek işletme yurtdışında bir eğitim merkezi, araştırma merkezi ya da işletme tanımına uyan diğer bir kuruluş olabilir.

**İletişim Bilgileri:**

- KA131 Giden Öğrenci Birimi: +90 (212) 285 76 49, 50, 56  
- KA131 Gelen Öğrenci Birimi: +90 (212) 285 76 51, 52  
- KA131 Staj Hareketliliği Birimi: +90 (212) 285 76 58  
- KA171 Öğrenci/Personel Hareketliliği Birimi: +90 (212) 285 71 84  

**Adres:**  
İTÜ Uluslararası İlişkiler Koordinatörlüğü,  
Uluslararası Değişim Programları Ofisi - Erasmus+ Programı,  
Ayazağa Kampüsü, Lisansüstü Eğitim Enstitüsü Binası, 3. Kat, 34469, Maslak, İstanbul