**Misafir Üyelik Şartları**

### Yeni Üyelik İşlemi

- Diğer Üniversitelerin lisansüstü öğrencileri ve akademik personelleri İTÜ Kütüphanelerine yıllık misafir üye olabilirler. Diğer üniversitelerin lisans öğrencileri kütüphaneden yararlanamazlar. Sadece Tıp Fakültesi lisans öğrencileri 5. ve 6. sınıf öğrencileri Yüksek Lisans öğrencisi kapsamında kütüphaneden yararlanabilir.
- Yalnızca farklı üniversitelerde akademik personel olarak çalışan kişiler, ilk girişte ücretsiz olarak kütüphaneyi ziyaret edebilirler.
- Misafir üyelere sadece İTÜ Kütüphanelerinde geçerli olan elektronik kart verilir.
- Kütüphaneye yıllık üye olmak için:
  - Misafir üyelik formunun doldurulması.
  - Misafir üyelik talebinin uygun olduğuna dair bilgilendirme e-postası alındıktan sonra, belirtilen hesap numarasına yıllık üyelik ücretinin yatırılması. 
    - T.Vakıflar Bankası IBAN: TR07 0001 5001 5800 7296 8556 62 
    - Açıklama bölümüne: Adınızı, Soyadınızı ve KÜTÜPHANE ÜYELİK BEDELİ notunu eklemeyi unutmayınız.
- Bir fotoğraf, bir adet T.C. kimlik fotokopisi, kurum kimliği ve yıllık ücret makbuzunun Kütüphane Yönetiminin kontrolünün ardından Kart İşlem Merkezine teslim edilmesi gerekir.
- Kişisel üyelik kartları kart sahibi tarafından kullanılır. Başkası tarafından kullanılan kartlara el konulur ve üyelik iptal edilir.
- Misafir üyeler sadece kütüphane içindeki hizmetlerden yararlanabilirler (ödünç verme, kampus dışı erişim hizmeti vb. hizmetlerden yararlanamazlar).
- Misafir üyelik başvuruları yalnızca mesai saatleri içinde yapılabilir.
- Üyelik başvurulduğu yıl için geçerlidir. 31 Aralık tarihinde üyelik sona erer.
- **Yıllık Misafir Üyelik Ücreti (1 Ocak - 31 Aralık): 1000 TL (2025 yılı için fiyat değişikliği olmamıştır.)**