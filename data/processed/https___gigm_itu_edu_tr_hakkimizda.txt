**Title: Bölüm Başkanından**

Değerli öğrencilerimiz,

Ülkemizin “Gemi İnşaatı ve Gemi Makinaları Mühendisi” ihtiyacını karşılayan öncü bölümümüze hoşgeldiniz. 

Bölümümüzün misyonu, güncel dizayn ve üretim tekniklerinin yanı sıra temel matematik ve mühendislik formasyonu veren, sürekli gelişim prensibine dayalı bir eğitim programı ile Türkiye’de Gemi İnşaatı ve Gemi Makinaları eğitimine öncülük etmektir. Amacımız, öğrencilere iletişim, karar verme, problem çözme, liderlik ve yönetim becerileri kazandırmak ve en son teknolojik gelişmeleri takip etmelerini sağlamaktır.

Bölümümüz, 2003 yılından beri “Accreditation Board for Engineering and Technology (ABET)” tarafından akredite edilmiştir. Ayrıca, İngiltere, İskoçya, Almanya, Amerika ve Japonya’daki önde gelen üniversiteler ile işbirliklerimiz mevcuttur. Son iki yılda 13 lisans ve 5 yüksek lisans öğrencimiz, Avrupa Birliği Erasmus Değişim Programına katılmıştır.

Birinci sınıfta ortak temel dersler aldıktan sonra, nitelikli öğretim üyeleri ve laboratuvarlarımızla meslek dersleri alarak mühendis formasyonu kazanacaksınız. Yeni fikirlerin teşvik edildiği bir ortamda, projeleriniz için gerekli alt yapı ve danışmanlık desteğini bulacaksınız.

Gemi İnşaatı ve Gemi Makinaları Mühendisi olma yolunda attığınız bu ilk adımı kutlar, aldığınız eğitimi başarı ile tamamlayıp aramıza katılmanızı dilerim.

**Gemi İnşaatı ve Gemi Makinaları Mühendisliği Bölüm Başkanı**