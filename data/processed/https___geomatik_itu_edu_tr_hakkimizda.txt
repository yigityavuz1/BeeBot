**Hakkımızda**

İstanbul Teknik Üniversitesi, İnşaat Fakültesinin üç bölümünden biri olarak 1969 yılında kurulan Jeodezi ve Fotogrametri Mühendisliği Bölümü, 2009 yılında GEOMATİK MÜHENDİSLİĞİ ismini almıştır. Geomatik Mühendisliği ismi, 22.11.2023 tarihli YÖK toplantısı kararı ile "Harita Mühendisliği" olarak değiştirilmiştir.

### Genel

İstanbul Teknik Üniversitesi Geomatik Mühendisliği Bölümü, Türkiye’deki en seçkin Geomatik mühendisliği lisans programını uygulamaktadır. Bölüm, karmaşık problemleri tanımlayabilen, değerlendirebilen ve çözümler üretebilen mühendisler yetiştirmeye yönelik birinci kalite bir lisans eğitimi vermektedir. 

İTÜ Geomatik Mühendisliği Bölümü’ne her yıl ÖSYS sınavı ile %30 İngilizce programına yaklaşık 60, %100 İngilizce programına yaklaşık 50 öğrenci alınmaktadır. Lisans programı toplam 132 kredi içermektedir. Öğrenciler, 30 günlük mühendislik stajı yaparak “Geomatik Mühendisi” unvanı almaya hak kazanırlar.

### Uluslararası Eşdeğerlik

Bölüm, ABET değerlendirmesine başvurmuş ve 1 Ekim 2005 tarihinde 6 yıl süreli eşdeğerlik belgesini almıştır. 2010 yılında ise tam eşdeğerlik belgesine sahip olmuştur.

### İş Olanakları

Ülkemizde yaklaşık 13000 Geomatik Mühendisi bulunmaktadır. Bunların yaklaşık %45’i kamu kurumlarında, %55’i özel sektörde çalışmaktadır. Geomatik Mühendislerinin yoğun olarak görev yaptığı kamu kurumları arasında Tapu ve Kadastro Genel Müdürlüğü, TÜBİTAK, Devlet Su İşleri Genel Müdürlüğü ve Belediyeler bulunmaktadır.

### Akademik Personel

Geomatik Mühendisliği Bölümü, 58 akademik personel ile güçlü bir öğretim kadrosuna sahiptir. 2014 yılı verilerine göre toplam 628 öğrenci bulunmaktadır.

### Laboratuvar Olanakları

İTÜ Geomatik Mühendisliği Bölümü, geniş akademik personel potansiyeli ve laboratuvar olanakları ile Geomatik mühendisliğinin bütün alanlarında araştırma, inceleme, proje hazırlama ve danışmanlık hizmetleri sunmaktadır. 

**Adres:** İTÜ, Geomatik Mühendisliği Bölümü, İnşaat Fakültesi, Ayazağa Kampüsü 34469, Maslak / İstanbul

**Bölüm İletişim:** Tel: +90 212 2853414 ; +90 212 2853828  
**Dekanlık İletişim:** Tel: +90 212 2853855 