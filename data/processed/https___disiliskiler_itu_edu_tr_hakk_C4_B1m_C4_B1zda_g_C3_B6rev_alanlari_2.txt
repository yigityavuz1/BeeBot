**Görev Alanları**

**Etkinlik ve Protokol Müdürlüğü**

Müdürlüğümüz, 14 Şubat 1977 tarihinde Dış İlişkiler Müdürlüğü adı altında kurulmuş ve 1978 tarihinde faaliyete geçmiştir. 1984 yılında Basın-Halkla İlişkiler ve Protokol Müdürlüğü olarak adlandırılmış, 1985 yılında Dış İlişkiler ve Enformasyon Müdürlüğü, 2017 yılında Dış İlişkiler ve Protokol Müdürlüğü, 2020 yılında ise “Etkinlik ve Protokol Müdürlüğü” olarak değiştirilmiştir. 

Müdürlük, Süleyman Demirel Kültür Merkezinde çalışmalarını sürdürmekte ve üniversite içi ve dışı etkinlikler için hizmet vermektedir.

**Yetki, Görev ve Sorumlulukları**

Etkinlik ve Protokol Müdürlüğü, üniversitemizi ziyaret eden önemli kişilerin ağırlanmasında protokol sürecinin en iyi şekilde yürütülmesini sağlar. Mezuniyet deneyimi yaşatmak için çalışır ve etkinlik organizasyonlarının, reklam ve tanıtım projelerinin gerçekleştirilmesinde rol alır.

**Ne yapar?**

* Resmî törenleri, açılış ve kutlama etkinliklerini düzenler.
* Açılış Töreni, Cumhuriyet Bayramı, 10 Kasım Ulu Önder Atatürk’ü Anma Töreni, Yılsonu Toplantısı, İTÜ Günü, Mezuniyet Törenleri gibi etkinliklerin organizasyonunu ve koordinasyonunu sağlar.
* Diğer etkinlikler için destek verir.
* Protokol listelerini düzenler ve organizasyonlarda protokol düzenini sağlar.
* Ulusal ve uluslararası heyetlerin ağırlanmasında yer alır.
* Resmi ziyaretlerde verilecek hediyelerin organizasyonunu yapar.
* Hediyelik ürün ihtiyaçlarının tasarım, üretim ve stok durumunu takip eder.
* Kongre, seminer, sempozyum, eğitim, kültür ve sanat organizasyonları için rezervasyon işlemlerini yürütür.
* Tanıtım amaçlı etkinliklerin izin işlemlerini takip eder.
* Vefat haberlerinin mail duyurusunu yapar.
* Rektörlük tarafından verilen diğer görevleri yerine getirir.