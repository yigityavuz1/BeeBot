**YUTİÇİ VE YURTDIŞI YOLLUKLARDA DİKKAT EDİLECEK HUSUSLAR**

- **Görevlendirme ve Fakülte/Enstitü YKK:** Görev tarihinden önce olmalıdır ve görevin tarihi, konusu, hangi masrafların ödeneceği ve nereden ödeneceği açıkça belirtilmelidir. Çevrimiçi konferans katılımlarında da mutlaka görevlendirme olmalıdır.

- **Uçak bileti:** Kişi adına olmalıdır. Görevlendirme tarihleri içinde olmalıdır veya en fazla 1-2 gün önce/sonra olabilir.

- **Taksi, Tren vb. fişler:** İkamet-Havalimanı-İkamet ve görev yerinde Havalimanı/Gar-Otel-Havalimanı/Gar ödenir. İstanbul içinde havalimanı-ikamet-havalimanı taksi veya otobüs fişi aranmaz. İl dışı veya yurtdışında mutlaka fiş, fatura vb. kanıtlayıcı belge olmalıdır.

- **Konaklama Faturası:** (kişi adına düzenlenir) Yurtiçi yolluklarda gündeliğin 2 katına kadar ödenir. Yurtdışı yolluklarda %50 arttırılmış gündeliğin %40’ını aşan miktarın %70’i ödenir. Hesaplanan tutar %50 arttırılmış yevmiyenin %70’ini aşamaz.

- **Varsa katılım belgesi ve faturası:** Kişi adına düzenlenir.

- **Araç kiralama faturası:** Yalnız arazi ve saha çalışmalarında ödenir. Görevlendirmede araç kiralama belirtilmelidir. Fatura kurum adına düzenlenmelidir. 5/10 oranında tevkifat yapılmalıdır. Görevlendirme tarihleri içinde olmalıdır.

- **Akaryakıt fişleri:** Yalnız arazi ve saha çalışmalarında ödenir. Görevlendirilen kişinin kendi aracı plakasına veya kiralanan araç plakasına olmalıdır. Bunlar dışında farklı bir araç ise mutlaka görevlendirmeye plaka yazılmalıdır.

- **Yolluk Bildirim Formu:** Yurtdışı yolluklarda avans alınmış ise avansın yattığı tarihteki TCMB efektif satış, alınmamış ise beyanname tarihindeki döviz satış kuru esas alınır.