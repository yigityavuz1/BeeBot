**Öğrenci Adayları**

**Gıda mühendisliği** temel bilimlerin (fizik, kimya, matematik ve biyoloji); gıdaların işlenmesinde, muhafazasında, taşınmasında, pazarlanmasında ve yeni gıdaların üretilmesinde uygulama alanı bulduğu bir mühendislik dalıdır.

**Gıda mühendisinin temel görevleri** arasında; beslenme değeri yüksek ve güvenli besin üretmek, gıda işlemede biyokimyasal, teknolojik ve ekonomik değerlendirmeleri yaparak yeni işleme teknikleri geliştirmek, gıda maddelerini değerlendirmek, gıda kaynak savurganlığını önlemek, gıdanın nitelik ve nicelik yönünden korunmasını sağlamak, hammaddeden çok yönlü yararlanmak ve böylece gıda çeşitliliğini arttırmak gelir.

**Gıda mühendisleri** tarlada/çiftlikte yetişen gıda hammaddelerinden başlayarak sofraya/tüketim anına gelene kadar gerçekleşen tüm işlemlerde **aktif rol alırlar** ve bütün tüketici grupları (astronotların, bebekler, yetişkinler, yaşlılar, hamileler ve özel beslenme ihtiyacı olanlar) için çok geniş bir yelpazede besleyici, hijyenik, kimyasal kalıntılar içermeyen, fonksiyonel ürünler sunmayı hedeflemektedir.

Bugün **gıda mühendisleri** gıda sanayinin çeşitli alt sektörlerinde üretim-tüketim zincirinin hemen her kademesinde yer alabilmektedir: gıda fabrikalarında üretim, kalite kontrol, ar-ge, dağıtım, pazarlama, ve satın alma departmanlarında, gıda güvenliği denetçisi olarak çeşitli denetim ve gözetim firmalarında, uzman olarak özel gıda laboratuvarlarında ve kamuda (Gıda Tarım Hayvancılık Bakanlığı, TSE, Sağlık Bakanlığı, Hazine, Gümrük) **görev yapmaktadırlar**.

#### **ÖSYM PUANLARI VE SIRALAMA**

Bölümümüz, ÖSYM’nin yaptığı merkezi sınavda en yüksek puan itibariyle Türkiye genelinde _ikinci sırada_ yer almaktadır. 2024 yılı sınav sonuçlarına göre bölümümüzü kazanan öğrencilerin en yüksek puanı ****489,19**** ve en düşük puanı ******432,44****** (başarı sırası 52.274)'dir.

**Gıda Mühendisliği- Telefon**: +90 (212) 285 60 40  
**Gıda Mühendisliği- Fax**: +90 (212) 285 73 33  
**Gıda Mühendisliği- Adres**: İTÜ Ayazağa Kampüsü, 34469, Maslak, İstanbul