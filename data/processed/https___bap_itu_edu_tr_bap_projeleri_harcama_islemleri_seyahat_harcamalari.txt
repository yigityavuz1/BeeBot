**Title: Seyahat Harcamaları**

BAP projeleri kapsamında yurtiçi ve yurtdışı seyahat harcamaları; Devlet Harcama Belgeleri Yönetmeliği'nde yer alan belgeler kullanılarak 6245 Sayılı harcırah kanunu ve diğer ilgili kanun ve yönetmelikler çerçevesinde yapılır. Projeler kapsamında kongre katılım, araştırma amaçlı ziyaret ve saha/arazi çalışmaları için seyahat harcamaları gerçekleşmektedir.

**Yurtiçi ve Yurtdışı Seyahatlerde Dikkat Edilecek Hususlar**

- **Görevlendirme Belgesi:** Tüm seyahatlerde görevlendirme tarihinden önce alınmalıdır. Belge, görevin tarihi, konusu, hangi masrafların ödeneceği ve nereden ödeneceğini belirtmelidir.

- **Uçak Bileti:** Kişi adına düzenlenmeli ve görevlendirme tarihleri içinde olmalıdır.

- **Taksi, Tren vb. Fişler:** İkamet-havalimanı-ikamet ve görev yerinde havalimanı/gar-otel-havalimanı/gar için ödenir. İstanbul içinde taksi veya otobüs fişi aranmaz. İl dışı veya yurtdışında mutlaka fiş, fatura vb. kanıtlayıcı belge olmalıdır.

- **Konaklama Faturası:** Kişi adına düzenlenmeli. Yurtiçi yolluklarda gündeliğin 2 katına kadar, yurtdışı yolluklarda %50 arttırılmış gündeliğin %40'ını aşan miktarın %70'i ödenir.

- **Katılım Belgesi ve Faturası:** Kişi adına düzenlenmelidir.

- **Araç Kiralama Faturası:** Sadece arazi ve saha çalışmalarında ödenir. Görevlendirmede belirtilmeli ve kurum adına düzenlenmelidir. 5/10 oranında tevkifat yapılmalıdır.

- **Akaryakıt Fişleri:** Sadece arazi ve saha çalışmalarında ödenir. Kendi aracı plakasına veya kiralanan araç plakasına olmalıdır.

- **Yolluk Bildirim Formu:** Yurtdışı yolluklarda avans alınmış ise avansın yattığı tarihteki TCMB efektif satış kuru esas alınır. Alınmamış ise beyanname tarihindeki döviz satış kuru esas alınır.