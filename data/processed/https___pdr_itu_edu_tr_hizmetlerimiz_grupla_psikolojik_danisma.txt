**Grupla Psikolojik Danışma**

Psikolojik danışma grupları, üyeleri güçlü ve zayıf yönleriyle kabul eden, anlamlı ilişkiler oluşturan, iş birliğini teşvik eden ve problem çözme konusunda yönlendiren uygulamalardır. Bu gruplar, bireylerin gelişimi için olumlu bir bakış açısı ve inanç sağlamayı hedefler.

Psikolojik yardım gruplarının odak noktası, bireylerin kendi ve başkalarıyla ilgili farkındalıklarını artırmak, yaşamlarında gerçekleştirmek istedikleri değişiklikleri anlamalarına yardımcı olmak ve bu değişiklikleri yapabilmeleri için yeni beceriler kazandırmaktır. Yalom (1995) gruplara katılan danışanların, yeterince değerli hissetmemeleri ve olumlu kişiler arası ilişkiler kurma konusunda zorluk çekmelerini vurgulamıştır. Değişim için işlevsel olmayan davranış ve düşünce kalıplarının değiştirilmesi gerekmektedir.

Grup, bireylere değerli olduklarını gösterir, sıkıntılarıyla baş etmeleri için güç verir ve etkili iletişim kurmalarına yardımcı olur. Kişisel sorunlar genellikle kişiler arası ilişkilerdeki çarpıklıklardan kaynaklanır.

**Etkili İletişim Grup Çalışmaları**

İletişim kurmakta zorluk çeken danışanlar için açık bir grup çalışmasıdır. Etkili iletişim tekniklerinin öğretildiği ve pratik uygulamalarla zenginleştirilmiş bir programdır.

**Sınav Kaygısı Eğitimi Çalışmaları**

Sınav kaygısını azaltmaya yönelik bir çalışmadır. Kaygının nedenlerini sorgulayan, ruhsal ve bedensel tepkileri ele alan, gevşeme ve nefes egzersizlerinin öğretildiği grup eğitimidir.

**Atılganlık Eğitimi Grup Çalışmaları**

“Hayır” diyebilme, haklara sahip çıkma ve girişken olma gibi kişisel başarıyı destekleyen özellikleri geliştirmeyi amaçlar.

**Seminerler**

Hazırlık öğrencilerine yönelik “Irregular Öğrenci Olmak”, “Hazırlık Öğrencisi Olmak” ve “Üniversite Yaşamına Uyum” konularında bilgilendirici çalışmalar yürütülmektedir.