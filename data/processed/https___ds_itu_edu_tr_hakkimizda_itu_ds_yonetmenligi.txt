**Title:** İTÜ DS Yönetmenliği

**Döner Sermaye İşletmesi Yönetmeliği**

**Amaç ve Kapsam**  
Bu Yönetmeliğin amacı; İstanbul Teknik Üniversitesi Döner Sermaye İşletmesinin faaliyet alanlarına, yönetim organlarına, sermaye limitine ve işleyişine ilişkin esasları düzenlemektir. 

**Dayanak**  
Bu Yönetmelik, 2547 sayılı Yükseköğretim Kanununun 14 ve 58. maddeleri ile Yükseköğretim Kurumları Döner Sermaye İşletmelerinin Kurulmasına İlişkin Yönetmelik hükümlerine dayanılarak hazırlanmıştır.

**Tanımlar**  
- **İşletme:** İstanbul Teknik Üniversitesi Döner Sermaye İşletmesi  
- **Rektör:** İstanbul Teknik Üniversitesi Rektörü  
- **Üniversite:** İstanbul Teknik Üniversitesi  
- **Yönetim Kurulu:** İstanbul Teknik Üniversitesi Yönetim Kurulu  
- **Yürütme Kurulu:** İşletmeyi idare etmek üzere kurulan Yürütme Kurulu  

**İşletmenin Faaliyet Alanları**  
İşletme, eğitim ve öğretim ile bunlara katkıda bulunmayı ön planda tutarak aşağıdaki faaliyetlerde bulunur:  
- Bilimsel görüş, proje, araştırma hizmetleri yapmak  
- Kimyasal, biyolojik tahliller ve araştırma hizmetleri yapmak  
- Danışmanlık, analiz, uygulama, teknik kontrol hizmetleri yapmak  
- Türkçe ve yabancı dillerin öğretimi konusunda hizmet vermek  
- Yayım ve basım işlerini yapmak  
- Mal ve hizmet üretmek, pazarlamak ve satmak  
- Bilgi ve teknoloji birikiminin eğitim ve öğretim alanına aktarılmasına katkıda bulunmak  

**Yönetim Organları**  
İşletmenin Yönetim Kurulu, Üniversite Yönetim Kuruludur. Yönetim Kurulu, Yürütme Kurulu oluşturabilir. Yürütme Kurulu, bir rektör yardımcısı, üç öğretim elemanı ve döner sermaye işletme müdüründen oluşur.

**Harcama Yetkilisi**  
Harcama yetkilisi, bütçe ile ödenek tahsis edilen her bir birimin en üst yöneticisidir. Yetkilerini yardımcılarına devredebilir.

**Sermaye Limiti**  
İşletmenin sermaye limiti 20.000.000,00 TL’dir.

**Hüküm Bulunmayan Haller**  
Bu Yönetmelikte hüküm bulunmayan hallerde, 2547 sayılı Kanun ve ilgili diğer mevzuat hükümleri uygulanır.

**Yürürlükten Kaldırılan Yönetmelik**  
6/11/2000 tarihli İstanbul Teknik Üniversitesi Döner Sermaye İşletmesi Yönetmeliği yürürlükten kaldırılmıştır.

**Yürürlük**  
Bu Yönetmelik yayımı tarihinde yürürlüğe girer.

**Yürütme**  
Bu Yönetmelik hükümlerini İstanbul Teknik Üniversitesi Rektörü yürütür.