**Title: Stajlar**

**Moleküler Biyoloji ve Genetik Bölümü Staj Özel Koşulları:**

1. Öğrenciler dördüncü yarıyıl sonundan itibaren staj yapabilirler.
2. Mezuniyet için kamu ve özel kurumlarda toplamda en az 30 gün staj yapmak zorundadır (bir defada en az 15 gün).
3. Çift anadal öğrencileri, Bölüm Staj Komisyonunun onayı ile stajlarını birinci anadallarına saydırabilirler.
4. İstanbul Teknik Üniversitesi içinde yapılan çalışmalar zorunlu staj kapsamında değerlendirilmez.
5. Staj yapılacak alanlar:
   - Moleküler Biyoloji, Genetik, Biyoteknoloji alanlarında araştırma enstitüleri ve üniversiteler
   - Tıp, Veteriner, Eczacılık ya da Ziraat Fakültelerinde moleküler biyolojik yöntemlerin kullanıldığı laboratuvarlar
   - Özel kuruluş laboratuvarları
   - Endüstriyel Biyoteknoloji sektöründeki kuruluşlar
   - Laboratuvar iş planlaması ve yönetimi yapan işletmeler
   - Hesaplamalı biyoloji içeren çalışmaların yapıldığı işletmeler

### Öğrencilerimizin Yapacakları Stajın Esasları

**I. Amaç:** 
Öğrenci stajının amacı, öğrencilerin pratik, teknik ve idari bilgi ve deneyim kazanmalarını sağlamaktır.

**II. Kurallar:** 
Her öğrenci en az 30 iş günü staj yapmalıdır. Stajlar IV. yarıyıldan sonra başlar ve bölüm staj danışmanı tarafından koordine edilir.

**III. Belgeler:**
- **Staj Defteri:** Staj süresince doldurulacak özel olarak basılmış bir defterdir.
- **Staj Sicili:** Çalışılan iş yerindeki amirin değerlendirdiği formdur.