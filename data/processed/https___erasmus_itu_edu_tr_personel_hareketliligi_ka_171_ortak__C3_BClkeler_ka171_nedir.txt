**KA171 Nedir**

Erasmus+ KA171 Projesi, üçüncü ülkelerle işbirliğini teşvik ederek öğrenci ve personel değişimini destekler. Proje içerisinde öğrenciler için öğrenim ve staj, personeller için eğitim alma ve ders verme hareketliliği gibi farklı faaliyet türleri bulunmaktadır. Bu kapsamda;

- Beceriler ve istihdam edilebilirlik arttırılır.
- Yenilikçilik, girişimcilik, yaratıcılık, bilgi alışverişi ve çok disiplinli öğretme ve öğrenme teşvik edilir.
- Yükseköğretim kurumları arasında stratejik ortaklıklar kurulur.
- Kurumsal kapasiteler güçlenir.
- Eğitim ve iş dünyaları arasında köprü kurmak amacıyla ulusötesi ortaklıklar desteklenir.

**Faaliyet Alanları:**

1. **Personel Ders Verme Hareketliliği:** 
   - İTÜ’de ders vermekle yükümlü olan personelin, AB üyesi veya Programla ilişkili ülkelerdeki yükseköğretim kurumlarında ders vermesine olanak tanır. 
   - Personel, yurt dışındaki ortak bir yükseköğretim kurumunda ders verme faaliyeti gerçekleştirebilir. 
   - Ders verme programı gün bazında belirtilmelidir.

2. **Personel Eğitim Alma Hareketliliği:** 
   - İTÜ’de istihdam edilen personelin, AB üyesi veya Programla ilişkili ülkelerde eğitim almasına olanak tanır. 
   - Eğitim alma faaliyetinin, kişinin mesleki gelişimine katkıda bulunacak nitelikte olması gerekmektedir. 
   - Eğitim alma programı gün bazında belirtilmelidir.