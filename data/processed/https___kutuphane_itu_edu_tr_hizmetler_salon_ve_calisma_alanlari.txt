**Title: Salon ve Çalışma Alanları**

### A. Tek kişilik çalışma odaları (Kareller)
Mustafa İnan Kütüphanesinin ikinci katında tek kişilik çalışma olanağı sağlayan 25 adet karel bulunmaktadır. Bu karellerden isteyen bütün kullanıcılar yararlanabilmektedir. Açık olarak düzenlenen kareller tek kişiliktir.

### B. Grup Çalışma Odaları
Mustafa İnan Kütüphanesinin ikinci katında 5 adet 3 kişilik grup çalışma odası bulunmaktadır.

1. Grup çalışma odalarından sadece İTÜ öğretim elemanları ile yüksek lisans ve doktora öğrencileri yararlanabilmektedir.
2. Bu odalardan yararlanmak isteyen kullanıcılar giriş katta yer alan Ödünç Verme Bankosu’nda ki personele başvurarak, kimlik kartı ile oda ödünç alabilmektedir.
3. Grup çalışma odaları 3 saatliğine kullanılabilir. Odaları kullanmak isteyen başka bir kullanıcı olmadığı takdirde kullanım süresi kütüphane hesabı üzerinden uzatılabilir. Zamanında teslim edilmeyen odalar için para cezası uygulanır.
4. Grup çalışma odalarına kütüphanenin diğer bölümlerinde olduğu gibi yiyecek ve içecek getirilmesi, sigara içilmesi ve cep telefonu kullanılması yasaktır.
5. Odaların düzenli ve temiz kullanılması ile odaya götürülen yayınların salondaki masalara bırakılmasından kullanıcı sorumludur.

### C. Konferans ve toplantı salonları
Mustafa İnan Kütüphanesinin zemin katında bir adet toplantı salonu ve bir adet konferans salonu bulunmaktadır. Toplantı salonu 22, konferans salonu 80 kişiliktir.

1. Toplantı ve konferans salonlarında Görsel İşitsel Bölümünden alınacak materyaller ile önceden içeriği hakkında bilgi verilmek kaydıyla kullanıcı tarafından getirilen materyaller kullanılabilir.
2. Salonlardan sadece İTÜ mensupları en az 5 kişilik gruplar halinde rezervasyon yaptırarak yararlanabilir.
3. Rezervasyonların en az bir gün öncesinden yaptırılması gerekir.
4. Yalnızca içinde bulunulan ay için randevu alınabilir.
5. Salonlara kütüphanenin diğer bölümlerinde olduğu gibi yiyecek ve içecek getirilmesi, sigara içilmesi ve cep telefonu kullanılması yasaktır.
6. Toplantı salonlarından hafta içi: 09.00-12.00 / 13.00-17.00 saatlerinde yararlanılabilir.

**Salon rezervasyonu ve bilgi için:**
- e-posta: kutuphanedanis@itu.edu.tr
- Telefon: (0212) 285 35 96 
- Santral: (0212) 285 30 13
- Fax: (212) 285 33 02
- Adres: İstanbul Teknik Üniversitesi, Ayazağa Kampüsü, Maslak Sarıyer, İstanbul