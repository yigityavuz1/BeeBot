**Staj Yeri ve Kapsamı**

Staj, bir yararlanıcının programa katılan başka bir ülkedeki bir işletme veya organizasyon bünyesindeki mesleki eğitim alma ve/veya çalışma deneyimi kazanma sürecidir. Staj programı öğrencinin kayıtlı olduğu bölüme/programa ilişkin olmalı ve stajyere mesleki düzeyde katkı sağlamalıdır. Bu uygunluk, **Learning Agreement For Traineeship** belgesinin lisansüstü öğrenciler için Erasmus Program Koordinatörü ve lisans öğrencileri için Bölüm Staj Komisyonu ve Erasmus Bölüm Koordinatörü tarafından onaylanmasıyla kontrol edilecektir. **Learning Agreement For Traineeship** belgenizin imzalanması ya da İTÜ Uluslararası Değişim Programları Ofisi tarafından hibe ile desteklenmeniz, Erasmus stajınızın İTÜ’de zorunlu stajınız yerine sayılmasının garantisini vermemektedir. Bu yüzden, staj yerinizi seçerken bölümünüzün staj komisyonuna kesinlikle danışmanız gerekmektedir.

Staj yeri ararken, bugüne kadar öğrencilerimizden gelen geri bildirimlere dayanarak, şunları denemenizi öneririz:

* Çevrenizdeki alanınızda yetkin insanlarla sohbet edip, derslerde karşılaştığınız mesleğinizle ilgili kurumların isimleri ve gitmeyi planladığınız ülke/kent isimleriyle internette arama yaparak kurum arayabilirsiniz.
* Seçtiğiniz kurumlara özgeçmişiniz ve ilgili kuruma başvurma motivasyonunuzu içerebilecek şekilde hazırladığınız bir ya da birkaç çeşit başvuru mailini göndererek kabul mektubu almaya çalışınız.
* Birkaç yerden kabul alırsanız değerlendirmeyeceğiniz fırsatlar için ilgili kurumları mutlaka bilgilendiriniz.
* Aracı kurumlara başvurmamanızı öneririz.

Aşağıdaki kuruluşlar Erasmus+ kapsamında yükseköğretim staj faaliyeti için uygun değildir: 
- Avrupa Birliği Kurumları ve AB ajansları
- AB programlarını yürüten Ulusal Ajans vb. kuruluşlar.

Üniversitemizin kurucu üyesi olduğu EELISA Avrupa Üniversitesi kapsamında açılan güncel staj ilanlarına EELISA Fırsat Bulma Aracı’nı kullanarak ulaşabilirsiniz. EELISA hakkında daha fazla bilgi için: eelisa.eu.

**İletişim Bilgileri**

KA131 Giden Öğrenci Birimi: +90 (212) 285 76 49, 50, 56  
KA131 Gelen Öğrenci Birimi: +90 (212) 285 76 51, 52  
KA131 Staj Hareketliliği Birimi: +90 (212) 285 76 58  
KA171 Öğrenci/Personel Hareketliliği Birimi: +90 (212) 285 71 84  

**Adres**  
İTÜ Uluslararası İlişkiler Koordinatörlüğü,  
Uluslararası Değişim Programları Ofisi - Erasmus+ Programı,  
Ayazağa Kampüsü, Lisansüstü Eğitim Enstitüsü Binası, 3. Kat, 34469, Maslak, İstanbul