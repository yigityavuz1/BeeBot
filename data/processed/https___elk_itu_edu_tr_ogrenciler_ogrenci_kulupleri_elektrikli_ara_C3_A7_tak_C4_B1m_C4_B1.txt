**Title: Elektrikli Araç Takımı**

İTÜ Elektrikli Araç Takımı, ülkemizi ve üniversitemizi uluslararası Shell Eco-Marathon yarışlarında temsil etmektedir. Ekip danışmanı Dr. Öğr. Üyesi Derya Ahmet Kocabaş olup Elektrik, Makine ve Organizasyon grupları altında Elektrik, Elektronik ve Haberleşme, Kontrol, Makine, Kimya, Mimarlık, İnşaat Müh. Böl. öğrencilerinden kuruludur.

Yarışlarda sürat önemli olmayıp enerji verimliliği ön plana çıkmaktadır. Çok detaylı teknik kontroller sonrasında piste çıkılabilen yarışlarda takımımız şimdiye kadar Fransa'daki Le Mans, Paris, Türkiye'de İstanbul yarışlarında ülkemizi temsil etmiş, Le Mans ve Paris'te üçüncü olmuştur. Takımımız, 2020 yılında alanındaki en üst düzey yarış olan Londra'ya kabul almıştır, ancak pandemi koşullarında yarışma iptal olmuştur. Yeni araç tasarımı tamamlanmış olup 2021 yılında yeni elektrikli arabamızın tanıtımı yapılacaktır.

2021 yılından itibaren TÜBİTAK Efficiency Challange yarışlarında üniversitemizi İTÜ Elektrikli Araç Takımı temsil edecektir. Buna yönelik tasarımlar tamamlanma aşamasında olup aracın 2021 Yazı sonunda pistte olması planlanmaktadır.

**İletişim Bilgileri:**
- **Telefon:** +90 (212) 285 6745
- **Fax:** +90 (212) 285 6700
- **Adres:** İTÜ Ayazağa Kampüsü, Elektrik Elektronik Fakültesi, 34469, Maslak, İstanbul

Daha fazla bilgi için [buradan](https://electricvehicle.itu.edu.tr/) ulaşabilirsiniz.