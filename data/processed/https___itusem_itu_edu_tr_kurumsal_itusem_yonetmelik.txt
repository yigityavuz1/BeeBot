**İSTANBUL TEKNİK ÜNİVERSİTESİ SÜREKLİ EĞİTİM MERKEZİ YÖNETMELİĞİ**

**Yönetmelik - Resmi Gazete tarihi:** 04/02/1996 Sayısı: 22544  
**Değişiklik Yönetmeliği - Resmi Gazete tarihi:** 13/11/1996 Sayısı: 22816

### Kapsam
Bu Yönetmelik, 2547 sayılı Yükseköğretim Kanunu'nun 2880 sayılı Kanun'la değişik 7/d-2 Maddesi uyarınca kurulmuş, İstanbul Teknik Üniversitesi Sürekli Eğitim Merkezi'nin (SEM) amaç, kuruluş ve işleyiş esaslarını düzenler.

### Amaç
SEM'in amacı, İstanbul Teknik Üniversitesinde örgün lisans ve lisans üstü öğretim programları dışında verilecek eğitim programları düzenlemek ve bu şekilde Üniversitenin, kamu, özel sektör ve uluslararası kuruluşlar ile olan işbirliğinin gelişmesine katkıda bulunmaktır.

### Çalışma Alanı
SEM, kamu, özel sektör ve uluslararası kuruluş ve kişilere, ihtiyaç duydukları alanlarda, ulusal ve uluslararası düzeyde, eğitim programları, kurslar, seminerler, konferanslar düzenler, bu faaliyetlerin koordinasyonunu sağlar ve bu alanlardaki üniversite olanaklarının tanıtımını yapar.

### Kuruluş ve Yönetim
SEM aşağıdaki organlardan oluşur:
- SEM Kurulu
- SEM Başkanı

SEM Kurulu, her Fakülte Dekanının, Enstitü, Konservatuvar, Meslek Yüksekokulu Müdürünün ve Rektörlüğe bağlı Bölüm Başkanının önereceği ve SEM Başkanı tarafından uygun görülen birer SEM Koordinatöründen oluşur. SEM Kurulunun görev süresi 3 yıldır.

### SEM Başkanı
SEM Başkanı, Rektör tarafından, Üniversitenin aylıklı öğretim üyeleri arasından 3 yıl için atanır. Süresi dolan başkan yeniden atanabilir.

### Başkanın Yetki ve Sorumlulukları
SEM Başkanı, SEM Kurulunun aldığı kararları ve hazırladığı çalışma programını uygular. Her faaliyet dönemi sonunda bir faaliyet raporu düzenler.

### İletişim Bilgileri
- **Telefon:** (212) 251 08 09
- **Fax:** (212) 292 42 66
- **Adres:** İTÜ Taşkışla Binası No.133 Taksim, İstanbul
- **E-posta:** itusem@itu.edu.tr