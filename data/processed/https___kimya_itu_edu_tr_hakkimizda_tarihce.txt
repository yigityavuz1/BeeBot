**Title: Tarihçe**

Kimya Bölümü, İstanbul Teknik Üniversitesi’nin Kimya Mühendisliği eğitimi ile başlayan süreç içerisinde ortaya çıkmış bir bölümdür. İstanbul Teknik Üniversitesi’nde Kimya Mühendisliği 4 yıllık lisans programı şeklinde 1958 yılında başlamış ve ilk Kimya Mühendisi ünvanlı mezunlarını 1962 yılında vermiştir.

Prof. Dr. Nami Serdaroğlu tarafından kurulan bu şube, 1973 yılında İTÜ Mühendislik-Mimarlık Fakültesi Kimya Mühendisliği Bölümüne dönüşmüştür. Kimya Fakültesi olarak kurulması ise 1963 yılında gerçekleşmiş ve İTÜ’nün 6. Fakültesi olarak Maçka kampüsünde kurulmuştur.

Kimya Fakültesi; Analitik Kimya, Anorganik Kimya, Organik Kimya, Fiziksel Kimya, Sınai Kimya ve Kimya Mühendisliği Esasları olmak üzere 6 kürsüden oluşmaktaydı. 1963-1969 yılları arasında Kimya Mühendisliğinde yüksek lisansa eşdeğer 5 yıllık program uygulanmıştır. 1969 yılından itibaren, 4 yıllık lisans ve 2 yıllık yüksek lisanstan oluşan ikili sisteme geçilmiştir.

1982 yılında, Kimya Fakültesi bünyesindeki ilgili birimler bir araya getirilerek Ayazağa Kampüsünde Kimya Bölümü kurulmuştur.

Halen bu dört anabilim dalından oluşan Kimya Bölümü, Kimyagerlik Lisans Eğitimi, Kimya Yüksek Lisans ve doktora programı ve Polymer Science & Technology isimli bir disiplinlerarası Yüksek Lisans ve doktora programını yürütmektedir.