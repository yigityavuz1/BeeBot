**Title:** Yolluk

Yolluk ödemelerinde aşağıdaki belgelerin yanı sıra Görevlendirme belgesi, uçak (elektronik bilet) veya otobüs bileti, varsa taksi fişleri, varsa konaklama faturası, varsa kongre katılım ücreti faturası veya ödeme dekontu, yurtdışı yolluk için pasaport fotokopisi gerekmektedir.

Yurtiçi/yurtdışı bilimsel toplantılara katılmak veya tebliğ sunmak amacıyla yapılacak seyahat öncesi TÜBİTAK'tan yazılı onay alınması zorunludur.

Yurtiçi yollukta yevmiye olarak; Yürütücü ve Araştırmacılar için: 51,50 TL/gün; Yardımcı Personel için: 48 TL/gün ödenir. (Gündelik 24 Saat esasına göre ödenir.)

Yurtdışı yollukta yevmiye olarak 6245 sayılı Harcırah Kanunu esaslarına göre ödeme yapılır.

Özel oto ile yapılan seyahatlerde her 100 km. için 6 litre kurşunsuz benzin ücreti ödenir. Bu tutarın ödenebilmesi için yapılan km ile orantılı olarak alınacak yakıt faturalarının formun ekine konulması gerekmektedir.

**Uçak ile Yapılan Yolculuklarda Alınacak Elektronik Biletler:**
Uçak ile yapılacak seyahatlerde alınacak elektronik biletlerin, 334 Sıra Numaralı Vergi Usul Kanunu Genel Tebliği’nde belirtilen şartları sağlaması için hava yolu firmalarının ofislerinden alınması gerekmektedir. Hava yolu internet sitesi veya e-posta üzerinden alınacak belgeler elektronik bilet yerine geçmeyecektir.

**Gerçekleştirme Görevlisi Hakkında Önemli Not:**
Gerçekleştirme Görevlisi olarak projedeki araştırmacılardan (İTÜ mensubu olmak şartıyla) birisi imza atacaktır. Yoksa bölüm veya fakülteden birisi gerçekleştirme görevlisi olarak proje yürütücüsü tarafından görevlendirilecektir.

**2016 Yılında Gündelik/Konaklama Miktarları:**
- Proje Yürütücüsü/Yöneticisi: 55,00 TL (Belgelenmesi kaydıyla her gün için en fazla gündeliğin iki katı)
- Araştırmacılar: 51,50 TL
- Yardımcı Personel/Diğer Personel: 51,50 TL

Gündelik tutarları bir önceki yıl sonu TÜFE ortalama yüzde değişimi oranında artırılır. Belirlenen gündelikler 193 sayılı Gelir Vergisi Kanununun 24’üncü maddesinde yer alan istisna tutarı kadar kısmını geçemez.

Projenin tabi olduğu yönetmelik veya esaslarda ayrı bir düzenleme yapılmaması halinde 6245 sayılı Kanun hükümleri uygulanır. Seyahatlerde uçak dahil mutad araç giderleri ödenir. Özel oto kullanılması halinde, yol giderinin hesaplanmasında, her 100 km. için 6 litre kurşunsuz benzin ücreti esas alınır.