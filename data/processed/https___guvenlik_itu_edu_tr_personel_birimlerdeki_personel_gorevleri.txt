**Birimlerdeki Personel Görevleri**

**Koruma ve Güvenlik Personelinin Birimlerdeki Görevleri:**

a) Görev yaptığı Fakülte/Enstitüde iç ve dış devriyeler ile önleyici görevi icra etmek.

b) Fakülte/Enstitü içi panolardaki ya da herhangi bir yerdeki ilan ve afişlerin izinli olup olmadığını belirleyip izinsiz olanlarda birim yöneticisi ve ilk amirine bilgi vererek gereğini yapmak.

c) Fakülte/Enstitü içinde ya da dışında açılan stant ve satış sergilerinin izinli olup olmadığını teyit etmek.

d) Sivil şahısların Fakülte/Enstitü girişlerinde turnike sistemi olan yerde ziyaretçi kartı uygulaması yapmak, turnike sistemi olmayan diğer yerlerde ise birim amirinin talebi doğrultusunda hareket etmek.

e) Başta Rektör olmak üzere Rektör Yardımcıları, Dekan ve Enstitü Müdürleri, Genel Sekreter, Genel Sekreter Yardımcıları ve görev yaptığı birim sekreterini tanımaktan sorumlu olmak.

f) Koruma ve Güvenlik Şefinin direktifinde kendi sorumluluk bölgesi dışındaki olaylara müdahale etmek, izinsiz olarak herhangi bir suretle görev yerini terk etmemek.

g) Nöbet bölgesinde görev dışı herhangi bir faaliyetle ilgilenmemek.

h) Nöbet bölgesinde oluşan herhangi bir olayı anında ilk amirine ya da merkeze bilgi vererek aldığı talimat doğrultusunda hareket etmek.

ı) Güvenlik noktasına işi olmayan şahısların girmesine müsaade etmemek.

j) Nöbet yerine hiçbir amaçla emanet kabul etmemek.

k) Güvenlik Noktasında bulunan kamera görüntülerini sürekli takip etmektir.

**İletişim Bilgileri:**
- **Tel:** (549) 180 81 05 
- **E-Posta:** guvenlik@itu.edu.tr 

Tehlike halinde cep telefonuna yükleyeceğiniz **İTÜMOBİL** uygulamasından **ACİL ÇAĞRI** yaparak güvenlik devriyesini bulunduğunuz noktaya çağırabilirsiniz.