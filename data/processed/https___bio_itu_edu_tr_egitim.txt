**Title: Lisans**

### Ders Programları
Moleküler Biyoloji ve Genetik Bölümü’nün ders planı **%100 İngilizce**’dir. Eğitim kapsamında alınması gereken minimum ders kredisi **149**’dur.

### Stajlar/Internship
Her öğrenci mezun olabilmek için en az 30 iş günü staj yapmalıdır. Stajlar, Moleküler Biyoloji, Genetik ya da Biyoteknoloji alanlarında kamu veya özel sektördeki firmalar ve araştırma enstitülerinde yapılabilmektedir. Staj etkinlikleri bölüm staj danışmanları tarafından koordine edilir.

### Çift Anadal Programı
Çift Anadal Programının amacı, kendi bölümlerinde lisans programlarını başarı ile sürdüren öğrencilerin ikinci bir (ana)dalda lisans diploması almak üzere öğrenim görmelerini sağlamaktır. Öğrenci iki bölümü de başarıyla bitirdiği takdirde iki ayrı diploma almaktadır.

Başvuru şartları:
- 1. yıl sonunda en az 35, 2. yıl sonunda en az 75 kredi tamamlamak
- Genel not ortalaması en az 3,00 olmak
- Bulunduğu sınıfta başarı sıralaması itibarıyla ilk %20’lik dilimde bulunmak
- Aldığı tüm kredili dersleri başarı ile tamamlamak

### Yatay Geçiş
Üniversite giriş sınavı sonucu istediği bölüme giremeyen öğrenciler, 3. yarıyıla kadar fakülteler arası, 3. yarıyıldan sonra fakülte içinde bölüm değiştirme hakkına sahiptir. Ağırlıklı genel not ortalaması en az 2.50 olan öğrenciler yatay geçiş için başvuruda bulunabilir.

### Yandal Programı
Yandal programının amacı, İTÜ’nün bir lisans programını başarı ile sürdüren öğrencilerin ilgi duydukları başka bir dalda da eğitim görmelerini sağlamaktır.