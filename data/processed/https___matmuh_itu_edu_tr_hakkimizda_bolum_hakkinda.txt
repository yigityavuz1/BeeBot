### Bölüm Hakkında

Matematik Mühendisliği Lisans Programı, matematik ve mühendislik bilimlerindeki geleneksel uygulama alanlarının yanı sıra, günümüz teknolojisinde ortaya çıkan gerçek ve karmaşık problemlere çözümler üretebilen mühendisler yetiştirmeyi hedeflemektedir. Mezunlar, güçlü bir matematik ve mühendislik altyapısıyla, yapay zeka, finans-bankacılık, veri bilimi, tıp ve bio-medikal gibi önemli teknolojik alanlarda çalışabilecek şekilde yetiştirilmektedir.

Matematik Mühendisliği bölümünü bitirenler, yazılım geliştirme odaklı firmalar ve matematiksel modelleme, veri analizi gibi teknolojilerden faydalanan otomasyon sistemlerine ihtiyaç duyan firmalarda iş olanağı bulabilmektedirler.

### Bölüm Tarihçesi

İTÜ Fen-Edebiyat Fakültesi, 1971 yılında Temel Bilimler Fakültesi adıyla kurulmuş, 1982 yılında Matematik Mühendisliği adını almıştır. Matematik Bölümü, 1973-1974 akademik yılından itibaren öğrenci almaya başlamış ve ilk mezunlarını 1977 yılında vermiştir.

### Özgörev ve Özgörüş

**Özgörev**
- Uluslararası düzeyde bilimsel araştırma yapmak ve bu alanda bireyleri yetiştirmek.
- Matematiksel analiz yapabilen, mühendislik formasyonuna sahip mezunlar vermek.
- Mühendislik bölümlerinin öğretimine katkıda bulunmak.

**Özgörüş**
- Teorik ve uygulamalı matematik alanında uluslararası ölçekte önder bir araştırma ve öğretim merkezi olmak.