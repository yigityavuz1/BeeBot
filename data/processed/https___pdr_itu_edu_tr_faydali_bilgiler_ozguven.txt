**Madde Kullanımı**

**Bağımlılık nedir?**
Bağımlılık, kişinin kullandığı bir nesne veya yaptığı bir eylem üzerinde kontrolünü kaybetmesidir. Kullanım/davranış sıklığı azaldığında veya kesildiğinde huzursuzluk, uykusuzluk ve öfke gibi yoksunluk belirtileri görülür. Zamanla kişi kullanım sıklığını ve dozunu arttırır.

**DSM 5 Tanı Ölçütleri Başvuru El Kitabında (2013) yer alan bağımlılık kriterleri:**
1. Tasarladığından daha uzun süreli kullanım
2. Geçmişte başarısız bırakma girişimleri
3. Zamanının çoğunu madde bulmak ve kullanmak için ayırma
4. Olumsuz etkilerine ve zarar görmesine rağmen kullanmaya devam etme
5. Madde kullanım isteği
6. Tolerans (kullanılan madde miktarının yeterli gelmemesi sebebiyle giderek artırılması)
7. Yoksunluk

**Madde kullanımının olumsuz etkileri:**
- Duygu ve durumlardan kaçış için başlangıçta iyi bir seçenek gibi görünse de uzun vadede kaygıları, yalnızlığı ve içe kapanıklığı arttırır.
- Geçici huzur ve rahatlama hissinin etkisi geçtiğinde yoğun mutsuzluk, hüzün ve kaygı gibi depresif belirtiler geri gelir.
- Madde kullanımı hızla bir sorun haline gelebilir; depresyon, kaygı bozuklukları, cinsel işlev bozuklukları, uyku problemleri, yeme bozuklukları ve gerçeklik kaybını tetikleyebilir.
- Fizyolojik/biyolojik hasarlar; IQ seviyesinde gerileme, bellek sorunları, nefes darlığı, akciğer rahatsızlıkları, kalp krizi ve koma gibi sorunlara yol açabilir.

**Bağımlılık Döngüsü**
- Korunmanın en iyi yolu hiç başlamamaktır. Kendinizi tanıyarak size iyi gelmeyecek şeylerin farkında olun ve bunlara "hayır" diyebildiğinizden emin olun.
- Sorunlu kullanıma elverişli hale getirebilecek kişi ve çevrelere karşı hassasiyet geliştirin.
- Sorunlu kullanım davranışını geliştiriyor olduğunuzdan şüpheleniyorsanız bir haftalık günlük doldurun.
- Madde bağımlılığının tedavisi mümkündür. Tedavi ilkelerini eksiksiz yerine getiren kişilerde temiz kalma davranışının oluşturulması amaçlanır.

**Madde bağımlısı olduğunu düşündüğünüz bir yakınınız varsa:**
- Kişinin kullanım öyküsünü bilmeden nasihatler vermeyin, yargılamayın.
- İletişim kurmaktan vazgeçmeyin.
- Madde kullanımının sorumluluğunu hatırlatın.
- Güvendiğiniz kişilerden bilgi desteği alın.
- Yakınınızı bir uzmanla görüşmeye teşvik edin.

**TCK’da madde bağımlılığının yeri:**
- Uyuşturucu veya uyarıcı maddeleri ruhsatsız veya ruhsata aykırı olarak imal, ithal veya ihraç eden kişi, yirmi yıldan otuz yıla kadar hapis ile cezalandırılır.
- Uyuşturucu veya uyarıcı maddeleri satan, başkalarına veren veya bulunduran kişi, on yıldan az olmamak üzere hapis ile cezalandırılır.
- Kullanmak için uyuşturucu veya uyarıcı madde satın alan veya bulunduran kişi, iki yıldan beş yıla kadar hapis cezası ile cezalandırılır.