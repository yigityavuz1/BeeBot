**Title: Basın Bülteni**

**Content:**

İTÜ Radyosu, ülkemizde ilk üniversite radyosu olarak 1945 yılında kurulmuş ve düzenli yayına başlamıştır. 1954 yılında ilk frekans modülasyonlu radyo vericisi gerçekleştirilmiş ve yayına sokulmuştur. 1971 yılında ilk stereo-FM vericisi ile stereo yayına başlanmıştır. 1953 yılında kurulan İTÜ-TV, ülkemizin ilk televizyon istasyonu olarak deneme yayınlarına başlamış ve zaman içinde gelişen televizyon altyapısı ile TRT'ye de hizmet vermiştir. Ancak TRT Kanunu ile radyo ve TV yayın tekelinin TRT Kurumuna verilmesi üzerine İTÜ Radyosu ve İTÜ-TV yayınlarına son verilmiştir. 

Uzun bir aradan sonra, 29 Ekim 1995'te İTÜ Radyosu, FM 103.8 MHz'den Stereo Klasik Müzik yayınlarına başlamıştır. 1998 yılından itibaren İnternet üzerinden de yayına geçmiştir. Yayınlarında Klasik Batı Müziği, Caz, Blues ve Rock müziği örneklerine yer vermekte, akademik duyurular ve sanat etkinliklerini haber olarak sunmaktadır. İTÜ Radyosu, eğitsel ve kültürel işlevini sürdürmeye devam edecektir.

**Contact Information:**
İstanbul Teknik Üniversitesi Radyosu  
İTÜ Ayazağa Kampüsü  
Elektrik Elektronik Fakültesi 3. Kat Oda No: 3308  
Maslak, İstanbul  
Tel: +90-212-285 36 96  
Email: radyo [AT] itu edu tr