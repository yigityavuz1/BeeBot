**Title:** Kurum Payı

**Content:**
TÜBİTAK Kurum Hisselerindeki Yürütücü Payı ile Rektörlük Payının %50’sinin Akademisyenlerin Talepleri Uyarınca Kullanılmasına Yönelik Esaslar

1. TÜBİTAK Kurum hissesinin yürütücü payı, gerekli harcama koşullarının sağlanması kaydıyla, proje yürütücüsünün talepleri doğrultusunda kullandırılır. Proje süresi içerisinde kullanılması gerekmektedir.

2. Rektörlük payının %50'sine kadar olan miktar, proje yürütücülerinin aşağıdaki koşullardan en az birini sağlaması durumunda kullandırılır:
   - Laboratuvarlarda kullanılmak şartıyla makine-teçhizat, bakım, onarım ve sarf malzemesi desteği.
   - Kurum hissesinin kullanılacağı projede analiz hizmetleri desteği.
   - Seyahat desteği (konferans, sempozyum katılımı, yeni araştırma projeleri başlatma amaçlı seyahat, araştırma amaçlı saha ziyareti).
   - Dergi basım ücreti desteği (Derginin Scopus'ta cite score bakımından ilk %10'luk dilimde olması).

**Başvuru ve Değerlendirme Süreçleri:**
- **Başvuru:** Talep sahibi proje yürütücüsü, Kurum hissesi TÜBİTAK tarafından proje hesabına yatırıldıktan sonra bap@itu.edu.tr adresine e-posta ile başvuru formunu iletir. E-posta konu satırında “TÜBİTAK Kurum Hissesi Proje Yürütücüsü Talep Formu” ifadesi yer almalıdır.
- **Değerlendirme:** Başvuru, BAP Birimi tarafından belirlenen esaslara uygunluğu kontrol edilip, değerlendirme sonucu Rektörlüğün onayına sunulur. Nihai karar, proje yürütücüsüne BAP Birimi tarafından e-posta ile bildirilir. Rektörlük payının %50’sine kadar olan talepler değerlendirilecektir.