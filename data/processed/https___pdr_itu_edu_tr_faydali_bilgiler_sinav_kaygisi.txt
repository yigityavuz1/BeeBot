**Kaygı nedir?**

Kaygı, insanın ruhsal ve bedensel varlığını tehlikede görmesi ile harekete geçirilen biyolojik uyarı sistemidir. Kaygı, genellikle hayatın normal bir parçasıdır ve belirli durumlarla başa çıkmamıza yardımcı olabilir. Ancak kaygının fazlası zararlıdır. Optimum kaygı, performansı düzenleyici bir işleve sahipken, yoğun kaygı günlük yaşantıyı olumsuz etkileyebilir ve kaygı bozukluklarına yol açabilir.

**Kaygı Bozuklukları Nelerdir?**

Kaygı bozuklukları, belirli bir duruma veya objeye karşı aşırı, sürekli endişe ve korku ile karakterizedir. En yaygın kaygı bozuklukları arasında genel anksiyete bozukluğu (GAB), sosyal kaygı bozukluğu, panik bozukluk ve obsesif kompulsif bozukluk (OKB) bulunmaktadır.

**Kaygı Belirtileri**

- **Duygusal Belirtiler:** Korku, heyecan, gerginlik, değersiz hissetme, sinirlilik.
- **Zihinsel Belirtiler:** Karamsar düşünceler, dalgınlık, unutkanlık.
- **Fiziksel Belirtiler:** Ağız kuruluğu, mide rahatsızlıkları, terleme, nefes darlığı, kalp ritminde artış.

**Kaygı Bozukluğu**

Kaygı, hafiften ağır paniğe doğru farklı seviyelerde hissedilebilir. Yüksek kaygı seviyeleri, bireyin psikolojik sağlığını olumsuz etkileyebilir. Kaygı, gündelik yaşamı sürdürmeyi engelliyorsa veya sıkıntı verici düzeylere ulaşıyorsa, bir sorun haline gelmiş demektir.

**Kaygıyla Baş Etme Yolları**

- Kaygının varlığını kabul edin.
- Kendinizi kaygılandıran durumları ve düşünceleri tespit edin.
- Fiziksel aktiviteler ve gevşeme egzersizleri yapın.
- Olumlu içsel konuşmalarla kendinizi cesaretlendirin.
- Şimdiki anda kalmaya çalışın.
- Kontrol edebileceğiniz şeylere odaklanın.
- Sosyal destek alın.
- Gerçekçi hedefler belirleyin.
- Sağlıklı beslenme ve uyku düzenine dikkat edin.
- Gerekirse bir uzmandan destek alın.