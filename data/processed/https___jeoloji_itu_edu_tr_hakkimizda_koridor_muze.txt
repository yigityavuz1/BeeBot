**Title:** Koridor Müze

**Content:**
İTÜ Maden Fakültesi “Mineraller ve Kayaçlar Müzesi” adıyla A3 koridorunda teşhir edilen örnekler, büyük çoğunlukla; Prof. Dr. Işık Kumbasar yürütücülüğünde gerçekleştirilen İTÜ Araştırma Fonu destekli “Türkiye Mineral Araştırma ve Geliştirme Projesi” kapsamında derlenen örneklerdir. Proje kapsamında ülkemizin 27 bölgesinden toplam 1611 adet örnek bulundukları noktada (mostra, ocak) özenle derlenmiş ve sonrasında tasniflenmiştir. Proje Temmuz 1999 tarihinde tamamlanmıştır. 

Müze koridorundaki diğer grup örnekler ise 1970’li yıllarda Maçka’daki Mühendislik Mimarlık Fakültesi’nin (MMF) Maden Mühendisliği Bölümü için Prof. Dr. Ersen Çoğulu öncülüğünde yurtdışından temin edilen ve Maslak Kampüsü’ne taşındıktan sonra Mineraloji-Petrografi Laboratuvarlarında korunmuş ve kısmen sergilenmiş olan mineraller ve kayaçlar setidir.

Müzenin düzenlenmesinde mineraloji ve petrografi disiplinlerinin klasik sınıflama sistematiğine bağlı kalınmıştır. Ayrıca, ülkemize ait çok özel örnekler sergilenerek maden yataklarımız, özel albeniye sahip örnekler ile gemoloji disiplini ön plana çıkarılmıştır. 

Müze, ülkemize ve dünya geneline ait mineral ve kayaç örnekleri ile özellikle ülkemizin önemli yeraltı kaynaklarına ait 1500 örneğin teşhir edilmekte olduğu bir alandır. Maden Fakültesi Dekanlığı ve Maden Fakültesi Vakfı’nın destekleriyle, teşhir dolapları ve aydınlatma sistemi yenilenerek Mineraloji-Petrografi çalışma grubu tarafından gerçekleştirilen çalışmalar sonucunda bugünkü düzenini almıştır (Mayıs, 2018).

**Güncelleme:** 22.12.2021

**Bilgi:** Müze'ye yapılacak grup ziyaretleri, sadece Perşembe ve Cuma günleri saat 09.00-11.00 zaman diliminde gerçekleştirilmektedir.

**İletişim:**
- **Telefon:** 0212 285 62 53
- **Fax:** 0212 285 62 51
- **Adres:** İTÜ, Ayazağa Kampüsü, Maden Fakültesi, PK:34469 Maslak / İstanbul