**Hareketlilik Öncesi**

**Gerekli Belgeler:**

1. **Mobility Agreement:** Bilgisayarda doldurulmalıdır. Kendi imzanız gerekmektedir. "Receiving Institution" kısmı karşı kurumdaki Erasmus Ofisindeki yetkili kişi tarafından imzalı ve mühürlü olmalıdır. Belgenin ‘Sending Institution’ kısmı, İTÜ'de bağlı olduğunuz bölüm/birim dekanlığı/daire başkanlığı imzası gerekmektedir. Bu dokümanın ıslak imzalı ya da elektronik imzalı hali kabul edilebilir.

2. **Görevlendirme Belgesi:** Erasmus+ programı kapsamında Personel Eğitim Alma/Ders Verme aktivitesi için hareketlilik yapılacağına dair, personel bağlı olduğu birimden Yönetim Kurulu kararıyla görevlendirme talebinde bulunmalıdır. Talep oluştururken ekte yerleştirme sonucunuz, Erasmus hareketlilik sözleşmeniz (mobility agreement) ve kabul mektubunuzu bulundurmanız gerekmektedir. Yönetim kurulundan çıkan karar yazısını Turna Portal’a yükleyiniz.

3. **Seyahat Sağlık Sigortası:** Hareketlilik gerçekleştireceğiniz süreyi kapsayan ve ziyaret edilecek olan ülkede geçerli seyahat-sağlık sigortasının olması gerekmektedir.

4. **Hesap Cüzdanı Fotokopisi:** Vakıfbank’tan açtıracağınız EURO hesabınıza ait hesap cüzdanınızın adınızı ve IBAN numarasını içeren sayfasının fotokopisi. Hesabınızı internet kullanımına açtırmanız önerilmektedir.

5. **Hibe Sözleşmesi:** Taraflarca (İTÜ ve Katılımcı) imzalı belge.

**Not:** Yukarıda belirtilen belgelerinizi Turna Portal’a yükledikten sonra, randevu alarak Hibe Sözleşmesi için ofisimize gelmeniz gerekmektedir. Toplam alacağınız hibenin %70’i tutarında bir ön ödeme yapılacaktır.