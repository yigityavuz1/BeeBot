**İTÜ BİLGİ TEKNOLOJİLERİ TEZSİZ YÜKSEK LİSANS PROGRAMI**

Bilgi Teknolojileri tezsiz yüksek lisans programı, bilişim teknolojileri konusunda eğitim almamış ve bilgisayar bilimleri alanında temel kavramlara hakim olmak isteyen adaylara yönelik eğitim vermektedir. Program, 1999 yılında başlamış olup, hafta içi her gün ikinci öğretim saatlerinde (18:30-22:30) İTÜ Bilgisayar ve Bilişim Fakültesi öğretim üyeleri tarafından sunulmaktadır.

Başvurular her yıl Mayıs/Haziran aylarında İTÜ Öğrenci İşleri Daire Başkanlığı internet sitesi üzerinden yapılmaktadır. Başvuru sahipleri, mezuniyet ortalaması, ALES puanı, dil sınavı ve mülakat puanlarına göre sıralanarak kabul edilirler.

Program üç dönemden oluşmaktadır: İlk dönem Eylül, ikinci dönem Ocak, üçüncü dönem Nisan ayında başlar ve eğitim Ağustos başında tamamlanır. Öğrenciler toplam 10 ders alıp 1 proje yaparlar; derslerden 4'ü seçimlidir.

Programdan mezun olanlar, İTÜ Bilişim Enstitüsü Yüksek Lisans diploması almaktadır. 2019-2020 öğretim dönemiyle birlikte eğitim programı, Veri Analizi ve Yapay Zeka konularında derslerle geliştirilmiştir.

Program Koordinatörü: Doç. Dr. Tolga Ovatman

İletişim: [ovatman@itu.edu.tr](mailto:ovatman@itu.edu.tr)