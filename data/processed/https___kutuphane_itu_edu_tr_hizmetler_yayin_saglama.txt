**Title: Yayın Sağlama**

### Amaç
Üniversitede yapılan eğitim-öğretimi desteklemek, araştırma faaliyetlerine yardımcı olmak, kullanıcıların sosyal ve kültürel ihtiyaçlarını karşılamak üzere basılı ve elektronik yayınların satın alınması, abonelik, bağış ve değişim yoluyla sağlanmasıdır.

### A. Genel Kurallar
1. İTÜ mensubu olan tüm kütüphane kullanıcıları yayın isteğinde bulunabilir. Yayının sağlanmasına koleksiyon geliştirme politikası çerçevesinde Daire Başkanlığı tarafından karar verilir.
2. Kullanıcıların yayın isteğinde bulunabilmesi için kütüphaneye üye olması gerekmektedir.

### B. Kitap Satın Alma Politikası
1. İTÜ Mensupları, İTÜ Kütüphanelerinde bulunmayan yayınlar için yayın istek formunu doldurarak istekte bulunabilir.
2. Talep edilecek yayın sayısında İTÜ mensupları için bir sınırlama bulunmamaktadır.
3. İstekler değerlendirilirken göz önüne alınan kriterler:
   - İstenen yayının konusu
   - Disiplinlerarası kullanımı
   - Güncelliği
   - Yayınevinin niteliği
   - Yayının konusunun koleksiyon içindeki oranı
   - Fiyatı
   - Yayının Dili
   - Fiziksel özellikleri
   - İstenen yayının aynı nüshasının İTÜ Kütüphanelerinde olup olmadığı

### C. Süreli Yayın Sağlama Politikası
İTÜ öğretim üyeleri abone olunmasını istedikleri süreli yayınların bilgilerini bölüm başkanlıkları aracılığıyla Daire Başkanlığına iletirler. İstekler değerlendirilirken göz önüne alınan kriterler:
   - İstenen süreli yayının konusu
   - Bilimsel niteliği
   - Yayınevinin niteliği
   - Fiyatı
   - Yayının Dili
   - Fiziksel özellikleri

### D. Elektronik Kaynak Sağlama Politikası
Elektronik ortamda erişilebilen kaynaklar, üniversitenin eğitim, öğretim, araştırma amaçlarını ve kullanıcıların kültürel ihtiyaçlarını desteklemek amacı ile sağlanmaktadır. Elektronik veritabanı abonelikleri yapılırken dikkate alınan kriterler:
   - Veri tabanın konusu
   - Aynı konuda kütüphanenin abone olduğu başka bir veri tabanın olup olmaması
   - Deneme süresinde alınan kullanım istatistikleri
   - Veritabanın bilimsel niteliği
   - Yayınevinin niteliği
   - Makalelerin veriliş formatı
   - Veritabanının üzerinde çalıştığı platformun hızı ve güvenilirliği
   - Arayüzün rahat kullanılabilirliği
   - Lisans şartları
   - Kullanıcılardan gelen talepler
   - Bütçe ve birim maliyet analizleri

### E. Tez Sağlama Politikası
Üniversitede hazırlanan yüksek lisans ve doktora tezlerinin birer kopyası (elektronik ve basılı) Mustafa İnan Kütüphanesinde bulundurulmaktadır.

### F. Bağış Politikası
İTÜ Kütüphane ve Dokümantasyon Daire Başkanlığı, bağış yayın kabul etmektedir. Bağış yapmak isteyen kişi ve kurumların, bağışlayacakları yayınların bilgilerini içeren listeyi önceden Daire Başkanlığı’na iletmesi gerekir. Bağışlanan yayınlar, kütüphane koleksiyonuna eklenir.

### Diğer Kurumlara Bağış Gönderim Politikası
İTÜ kütüphanelerine bağış yoluyla gelmiş olup ancak kütüphanelerimizde mevcut olan yayınlar diğer istekli kurumlara gönderilmektedir. Gönderim için kurumların formda istenen bilgileri eksiksiz doldurarak kayıt olması gerekmektedir.