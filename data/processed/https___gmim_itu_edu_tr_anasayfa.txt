**Title:** İTÜ | Gemi Makineleri İşletme Mühendisliği Bölümü

**Content:**

İTÜ Gemi Makineleri İşletme Mühendisliği Bölümü’nde 1 yıllık İngilizce Hazırlık ve 4 yıllık lisans eğitimini takiben mezunlar İTÜ Denizcilik Fakültesi Gemi Makinaları İşletme Mühendisliği Lisans Diplomasını alırlar. Gemiadamları Yönetmeliği’ne göre Gemiadamları Sınav Merkezi tarafından yapılan ehliyet sınavında başarılı olanlar Uzakyol Vardiya Mühendisliği ehliyetini almaya hak kazanırlar. Türk bayraklı ve yabancı bayraklı gemilerde Uzakyol Vardiya Mühendisi (3. Mühendis) olarak çalışmaya başlarlar. İdare tarafından belirlenen hizmet süreleri bitiminde sınavla 2. Mühendis ve sonrasında da Başmühendis ehliyetine sahip olurlar.

İTÜ Denizcilik Fakültesi, Gemi Makineleri İşletme Mühendisliği Bölümü’ne her yıl 55 öğrenci alınmaktadır. Eğitim üniformalı olarak gerçekleştirilir.

İTÜ Gemi Makineleri İşletme Mühendisliği Lisans Programı, ABET Mühendislik Akreditasyon Komisyonu (EAC) tarafından akredite edilmiştir.

**Contact Information:**

- **Phone:** +90 (0216) 395 45 01
- **Fax:** +90 (216) 395 45 00
- **Address:** İTÜ Tuzla Kampüsü, 34940, Tuzla, İstanbul