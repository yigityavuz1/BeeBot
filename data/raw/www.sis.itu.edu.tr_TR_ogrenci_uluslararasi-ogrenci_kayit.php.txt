Title: İTÜ | ÖİDB

URL Source: https://www.sis.itu.edu.tr/TR/ogrenci/uluslararasi-ogrenci/kayit.php

Markdown Content:
*   [Anasayfa](https://www.sis.itu.edu.tr/)
*   [Uluslararası Öğrenciler](https://www.sis.itu.edu.tr/TR/ogrenci/uluslararasi-ogrenci/kayit.php#)

Kayıt Süreci
------------

Başvuruları ilgili fakülteler tarafından değerlendirildikten sonra kabul edilen uluslararası öğrenciler, Üniversitemize bireysel olarak kayıt yaptırabilirler. Bireysel olarak kayıt yaptırdıktan sonra öğrenciler eğitimlerine başlayabilirler.

Kayıt tarihleri Öğrenci İşleri Müdürlüğü internet sitesinde duyurular bölümünde duyurulmuştur. Uluslararası öğrencilerin bu tarihler içerisinde gerekli belgeleri bireysel olarak getirmeleri gerekmektedir.

1- **Sınav/Diploma Sonucu:** Başvuruda kullanılan sınav sonucunun aslı (SAT, ACT vb.) Başvuru için SAT, ACT vb. sınav sonuçlarını kullanıyorsanız, sonuç sayfasını sınavın ilgili web sayfasından çıktı alabilirsiniz. IB, Matura, ABITUR gibi diploma puanları kullanıyorsanız belgenin aslını ibraz etmeniz gerekmektedir.

2- **Lise Diplomasının** aslı ve İngilizce veya Türkçe değilse noter, kaymakamlık ya da konsolosluk onaylı Türkçe veya İngilizce tercümesi

3- **Lise transkriptlerinin** aslı ve İngilizce veya Türkçe değilse noter, kaymakamlık ya da konsolosluk onaylı Türkçe veya İngilizce tercümesi

4- **Diploma denklik belgesi** (T.C. Talim ve Terbiye Kurulu Başkanlığından veya yurtdışındaki Türk Konsolosluklarından) Denklik belgenizi belge teslim tarihlerine kadar almazsanız, denklik belgenizi Türkiye Milli Eğitim Müdürlüklerinden almak için [web sitesinden](https://edenklik.meb.gov.tr/?culture=en-US) başvuruda bulunabilirsiniz. Denklik belgesi Türkiye'de, Milli Eğitim Müdürlüklerinden alınabilmektedir. Ancak bu süreç çok uzun sürebildiği için, ülkenizdeki Türk konsolosluklarından denklik belgenizi almanızı öneririz. Denklik belgesinin doğrulanabilir olması önemlidir.

5- Öğrenci veya turist vizesi içeren **geçerli pasaportun** aslı ve fotokopisi, ülkeye son giriş tarihinin olduğu sayfanın da fotokopisi

6- Liseyi yurt dışında okumuş olan Türk öğrencilerden Emniyet Genel Müdürlüğü’nden ya da e-devletten alınan **yurda giriş çıkış belgesi**

7- **Mavi kartı olan öğrencilerden mavi kartının aslı ve fotokopisi**

8- **İkametgahı olan öğrencilerden ikamet kartının aslı ve fotokopisi**

9- Dönem öğrenim ücretinin ödendiğine dair **banka dekontu** (Öğrenim ücretleri listesine [burayı](https://www.sis.itu.edu.tr/TR/ogrenci/katki-payi-ogrenim-ucreti/ucretler/20241020/katki-ogrenim-ucretleri-index.php) tıklayarak ulaşabilirsiniz. Ödemelerinizi Vakıfbank şubelerine öğrenci numaranızı söyleyerek ödemeniz gerekir. Herhangi bir IBAN numarasına ödeme yapmayınız!)

10- **Taahhütname** (Tahattüname için [tıklayınız](https://www.sis.itu.edu.tr/duyuru_ekler/yabanci/202410/th.pdf) ve ilgili alanları doldurunuz)

11- 4 Tane Fotoğraf

**İTÜ'de Eğitim Dili**

Lisans programlarından ders alabilmek için kesin kayıt sırasında İTÜ Senatosu tarafından kabul edilen bir İngilizce Yeterlik Sınav Sonucu sunulması gerekmektedir. İstenilen yabancı dil belgelerinden herhangi birini sunamayan öğrenciler, İstanbul Teknik Üniversitesinin Yabancı Diller Yüksekokulu'nda 1 yıl İngilizce Hazırlık Sınıfı'na devam edeceklerdir.

Kayıt sırasında, geçerli bir İngilizce Yeterlik Sınav sonucu sunan öğrenciler ise İngilizce Hazırlık Sınıfı'ndan muaf tutulacak ve kabul edildikleri lisans programına doğrudan başlayabileceklerdir.

Üniversitenin %100 İngilizce lisans programlarına kabul hakkı kazanan öğrencilerin, üniversite senatosunun belirlediği merkezlerden verilecek en az B1 düzeyinde bir Türkçe Yeterlilik Belgesini kayıt tarihinden itibaren 1 yıl içinde Öğrenci İşleri Daire Başkanlığı'na ibraz etmeleri gerekmektedir.

Fakültelerin en az %30 İngilizce eğitim verilen lisans programları ile Türk Musikisi Devlet Konservatuarına(%100 İngilizce eğitim verilen müzikoloji programı hariç) kabul edilen ve C1 düzetinde Türkçe Yeterlilik Belgesi bulunmayan öğrencilerin lisans eğitimine başlayabilmeleri için kayıt tarihinden itibaren 1 (bir) yıl içinde üniversite senatosunun belirlediği merkezlerden verilecek en az C1 düzeyinde Türkçe Yeterlilik Belgesini almaları ve Öğrenci İşleri Daire Başkanlığı'na ibraz etmeleri gerekmektedir. Bu süre zarfında Türkçe Yeterlilik Belgesini getiremeyen öğrenciler ek 1(bir) yıl süre ile izinli sayılırlar. Türkçe Yeterlilik Belgesi olmayan yabancı uyruklu öğrenciler İngilizce hazırlık veya bölüm programlarına dahil olamazlar. Yasal süre sonunda Türkçe Yeterlilik Belgesini ibraz eden öğrenciler İngilizce hazırlık eğitimine tabi tutulurlar. Yasal süreler içerisinde Türkçe Yeterlik Belgesini ibraz etmeyen öğrencilerin kayıtları Öğrenci İşleri Daire Başkanlığı tarafından silinir.

İTÜ Senatosunun 22.12.2022 tarihli 820 sayılı kararı uyarınca 2023-2024 Akademik yılından itibaren uygulanmak üzere Türkçe Yeterlilik Sertifikası yalnızca İTÜ Türkçe Öğretimi Uygulama ve Araştırma Merkezi (TÖMER) veya Yunus Emre Enstitüsü'nden alındığı takdirde geçerli olacaktır. Diğer TÖMER merkezlerinden alınan sertifikalar geçerli olmayacaktır.

İTÜ Senatosu tarafından kabul edilen yabancı dil sınavları ve asgari değerlerine [buradan](https://www.sis.itu.edu.tr/TR/mevzuat/ingilizce-gecerli-sinavlar.php) ulaşabilirsiniz.

İTÜ TÖMER ile ilgili detaylı bilgiye [buradan](https://tomer.itu.edu.tr/) ulaşabilirsiniz.
