Title: İTÜ | ÖİDB

URL Source: https://www.sis.itu.edu.tr/TR/mevzuat/bitirme_eski_10_07_2019.php

Markdown Content:
ÖBS Giriş İTÜ AnasayfaNinova Program Bilgi Paketi / TYYÇ Öğrenci Dekanlığı Yardım İletişim ENGLISH 
Hakkımızda
ÖBS Hakkında
Öğrenci
Kayıt Süreçleri
Mevzuat
Başvuru ve Kabul
SSS
ÖBS GİRİŞ
Anasayfa
Mevzuat

20.7.2000

	

Üniversite Senatosu

	

Sayı : 303




İSTANBUL TEKNİK ÜNİVERSİTESİ
BİTİRME ÇALIŞMASININ ALINMASI, TESLİMİ VE SINAVI HAKKINDA SENATO ESASLARI

Madde 1- İstanbul Teknik Üniversitesi Lisans Eğitim ve Öğretim Yönetmeliğinin 15. maddesi uyarınca öğrencilerin yapmaları gereken bitirme çalışmasını alabilme şartları, çalışmanın dağıtılması, teslimi, sınavı ve değerlendirilmesi bu esaslarla belirlenmiştir.

Mimarlık Fakültesinde bitirme çalışması fakülte kurulunca belirlenecek özel esaslara göre bölüm başkanlıklarınca yürütülür.

Madde 2- Bir öğrencinin bitirme çalışması dersine yazılabilmesi için, en az 110 krediyi tamamlamış ve almakla yükümlü olduğu derslerin tümüne yazılmış olması gerekir.

Madde 3- 8. yarıyıl dersi olarak yer alan bitirme çalışması konularının dağıtımı fakülte kurullarınca kararlaştırılarak daha önceki yarıyıllarda da yapılabilir. 2. maddedeki şart yerine getirilmedikçe bitirme çalışması konusunu almış olmak, bitirme çalışmasına ders olarak yazılmak hakkını vermez. Bitirme çalışmasına yazılan öğrencilerin haftalık ders programında bitirme çalışması için altı saatlik yer verilir.

Madde 4- Bitirme çalışması konularının belirlenmesi ve dağıtımı bölüm başkanlıklarınca düzenlenir.

Madde 5- Bitirme çalışması en geç çalışmanın ders olarak alındığı yarıyılı izleyen sınav dönemi başlangıcın da bölüm başkanlığına teslim edilir. Bitirme çalışması süresi içinde teslim edilmediği takdirde öğrenci başarısız sayılır ve FF verilir. Öğrenci bir sonraki yarıyıl başında yeni bir bitirme çalışmasına yazılır.

Ancak bitirme çalışması Fakülte Yönetim Kurulu onayı ile konuyu veren öğretim üyesinin veya görevlisinin olumlu görüşü üzerine bahar yarıyılında yapılan çalışmalar en geç bunu izleyen yaz öğretimi sınav döneminin başlangıcın da, güz yarıyılında yapılan çalışmalar en geç bahar yarıyılı sınav döneminin başlangıcın da teslim edilebilir. Bu süre uzatımı için öğretim üyesinin yazılı görüşünü en geç sınav döneminden bir hafta önce dekanlığa bildirmesi gereklidir. Fakülteler bu husus da hazırlayacakları esaslara özel hükümler koyabilirler.

Madde 6- Teslim edilen bitirme çalışması konuyu veren öğretim üyesi veya görevlisi tarafından yarıyıl sonu sınav döneminin ilk haftası içinde incelenir. İnceleme sonucu bitirme çalışmasının kabul edilip edilmediği ve öğrencinin bitirme çalışması sınavına girip giremeyeceği yarıyıl sonu sınav döneminin ikinci haftası içerisinde dekanlığa bildirilir.

Madde 7- Bitirme çalışması sınavı, bölüm kurulunca seçilen biri çalışmayı yöneten öğretim elemanı olmak üzere en az üç öğretim üyesi veya görevlisinden oluşan sınav komisyonu tarafından sözlü olarak yarıyıl sonu veya yaz öğretimi sonu sınav dönemlerinde veya onu izleyen hafta içerisinde fakülte yönetim kurulunca belirlenen günlerde yapılır.

Bitirme çalışması kabul edilen ve bitirme çalışması sınavını başaran öğrencinin başarı derecesi, hazırladığı çalışma ve sınavdaki başarısı göz önüne alınarak tespit edilir. Bitirme çalışmasının başarılmış sayılabilmesi için en az (CC) seviyesinde başarılması gerekir.

Madde 8- Bitirme çalışması yetersiz görülen veya çalışması kabul edilmesine rağmen bitirme çalışması sınavında başarısız olan öğrencilere bir sonraki yarıyıl başında yeni bir bitirme çalışması verilir.

Madde 9- Bitirme çalışmasının yönlendirilmesi, programlanması, izlenmesi denetlenmesi, teslim, koşul ve formatı fakülte kurulunca kararlaştırılacak özel esaslarla düzenlenir.

Madde 10- Bölümlerin istekleri halinde Fakülte Kurul Kararı ile grup bitirme çalışması yaptırılabilir.*

Madde 11- Bahar yarıyılı sonunda süre uzatımı verilmiş bitirme çalışmaları dışında yaz öğretiminde yeni bitirme çalışması alınamaz.

Madde 12- Üniversite Senatosunun 14.9.1995 günlü, 198. toplantısında kabul edilen “Bitirme Çalışmasının Alınması, Teslimi ve Sınavı Hakkında Senato Esasları” yürürlükten kaldırılmıştır.

Madde 13- Üniversite senatosunun 20.7.2000 günlü, 303 sayılı toplantısında kabul edilen bu esaslar 2000-2001 eğitim öğretim yılı güz yarıyıl başından itibaren uygulanır.

Akademik Takvim
Lisans Akademik Takvimi
Lisans Yatay Geçiş, ÇAP, Yandal Takvimi
Önkayıt Takvimi
Lisansüstü Akademik Takvimi
II.Öğretim Lisansüstü Akademik Takvimi
İngilizce Hazırlık Akademik Takvimi
Ders Bilgileri
Ders Planları
Ders Denklikleri
Önşartlar
Ders Bilgileri
Ders Programları
Bina Kodları
Lisans Program Kodları
İşlemler
Başvuru ve Kabul
Çap, Yandal ve Yatay Geçiş İşlemleri
Mezuniyet ve Diploma İşlemleri
Enstitüler
Lisansüstü Eğitim Enstitüsü
Afet Yönetimi Enstitüsü
Avrasya Yer Bilimleri Enstitüsü
Bilişim Enstitüsü
Enerji Enstitüsü
Havacılık Enstitüsü
Fakülteler
Yabancı Diller Yüksekokulu
Türk Musikisi Devlet Konservatuvarı
Siber Güvenlik Meslek Yüksekokulu
Diğer İşlemler
Mevzuat
Erasmus Değişim Programları
Mevlana Değişim Programı
Katkı Payı / Öğrenim Ücreti
Yetkin Mühendislik Sınavı
Denklik İşlemleri
Webmail
İTÜ PORTAL
Ninova Öğrenim Merkezi
İTÜ Kariyer ve Staj Merkezi
Uluslararası İlişkiler Ofisi
Yurtlar ve Burslar Koordinatörlüğü
Engelli Öğrenci Birimi
Beden Eğitimi Bölümü
Telefon

+90 212 365 78 00-99 (100 hat)

Faks

+90 212 285 29 09

İTÜ Ayazağa Kampüsü

Öğrenci İşleri Daire Başkanlığı
34469 Maslak - İstanbul

Öğrenci İşleri Daire Başkanlığı

Yardım Bileti Oluştur

Öğrenci İşleri Daire Başkanlığı

Aydınlatma Metni

Öğrenci İşleri Daire Başkanlığı

ogrenciisleri@itu.edu.tr

İTÜ Bilgi İşlem Daire Başkanlığı © 2021
