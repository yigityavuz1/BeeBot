Title: İTÜ | ÖİDB

URL Source: https://www.sis.itu.edu.tr/TR/mevzuat/denizcilik-yonetmelik.php

Markdown Content:
ÖBS Giriş İTÜ AnasayfaNinova Program Bilgi Paketi / TYYÇ Öğrenci Dekanlığı Yardım İletişim ENGLISH 
Hakkımızda
ÖBS Hakkında
Öğrenci
Kayıt Süreçleri
Mevzuat
Başvuru ve Kabul
SSS
ÖBS GİRİŞ
Anasayfa
Mevzuat

20 Mart 2013 ÇARŞAMBA

	

Resmî Gazete

	

Sayı : 28593




İSTANBUL TEKNİK ÜNİVERSİTESİ DENİZCİLİK FAKÜLTESİ LİSANS EĞİTİM VE ÖĞRETİM YÖNETMELİĞİ

BİRİNCİ BÖLÜM

Amaç, Kapsam, Dayanak ve Tanımlar

Amaç

MADDE 1 – (1) Bu Yönetmeliğin amacı; İstanbul Teknik Üniversitesi Denizcilik Fakültesinde yürütülen lisans eğitim öğretimine ilişkin usul ve esasları düzenlemektir.

Kapsam

MADDE 2 – (1) Bu Yönetmelik; İstanbul Teknik Üniversitesi Denizcilik Fakültesi lisans programına öğrenci kabulü, yatay ve dikey geçişler, uygulamalı eğitim esasları ve disipline ilişkin hükümleri kapsar.

Dayanak

MADDE 3 – (1) Bu Yönetmelik; 4/11/1981 tarihli ve 2547 sayılı Yükseköğretim Kanununun 14 üncü, 43 üncü ve 44 üncü maddelerine dayanılarak hazırlanmıştır.

Tanımlar

MADDE 4 – (1) Bu Yönetmelikte geçen;

a) Denizcilik Fakültesi: İstanbul Teknik Üniversitesi Denizcilik Fakültesini,

b) Senato: İstanbul Teknik Üniversitesi Senatosunu,

c) Üniversite: İstanbul Teknik Üniversitesini,

ç) Üniversite Yönetim Kurulu: İstanbul Teknik Üniversitesi Yönetim Kurulunu ifade eder.

İKİNCİ BÖLÜM

Kabul Esasları, Yatay ve Dikey Geçişler

Kabul esasları

MADDE 5 – (1) Denizcilik Fakültesine kabul edilmek için; lisans öğrenimiyle ilgili Ölçme, Seçme ve Yerleştirme Merkezi (ÖSYM)'nin yaptığı sınavı kazanmış olmak, ayrıca Denizcilik Fakültesinin belirlemiş olduğu Senatonun onayladığı ve ÖSYM tarafından ilan edilmiş olan giriş ek koşullarını sağlamış olmak ve başka bir yükseköğretim kurumunda kayıtlı olmamak gerekir.

Yatay ve dikey geçişler

MADDE 6 – (1) Üniversite içinden veya dışından Denizcilik Fakültesine yapılacak yatay geçişler, 24/4/2010 tarihli ve 27561 sayılı Resmî Gazete'de yayımlanan Yükseköğretim Kurumlarında Önlisans ve Lisans Düzeyindeki Programlar Arasında Geçiş, Çift Anadal, Yan Dal ile Kurumlar Arası Kredi Transferi Yapılması Esaslarına İlişkin Yönetmelik hükümlerine ve Senato tarafından belirlenen esaslara göre yürütülür. Yatay ve dikey geçiş yapmak isteyen öğrencilerin her yıl Denizcilik Fakültesinin belirlemiş olduğu Senatonun onayladığı ve ÖSYM tarafından ilan edilmiş olan giriş ek koşullarını sağlamaları gerekir. Ek giriş koşullarını sağlamayan öğrencilerin geçiş başvurusu kabul edilmez.

ÜÇÜNCÜ BÖLÜM

Uygulamalı Eğitim Esasları ve Disiplin

Uygulamalı eğitim esasları

MADDE 7 – (1) Uygulamalı eğitim (staj) çalışmaları öğretim planına dahildir. Uygulamalı eğitim (staj) çalışmaları, Denizcilik Fakültesi uygulamalı eğitim (staj) esaslarına göre yapılır.

Disiplin

MADDE 8 – (1) Öğrencilerin disiplin iş ve işlemleri; 18/8/2012 tarihli ve 28388 sayılı Resmî Gazete'de yayımlanan Yükseköğretim Kurumları Öğrenci Disiplin Yönetmeliği ve ilgili diğer mevzuat hükümlerine göre yapılır.

(2)(Değişik:RG-16/09/2019 - 30890) Denizcilik Fakültesinde 28/2/2010 tarihli ve 27507 sayılı Resmi Gazete'de yayımlanan Denizcilere Mahsus Kıyafet Yönetmeliği hükümlerine göre eğitim ve öğretim üniformalı yapılır. Üniformaya ilişkin hususlar Üniversite tarafından belirlenir.

DÖRDÜNCÜ BÖLÜM

Çeşitli ve Son Hükümler

Hüküm bulunmayan haller

MADDE 9 – (1) Bu Yönetmelikte hüküm bulunmayan hallerde, 28/9/2011 tarihli ve 28068 sayılı Resmî Gazete’de yayımlanan İstanbul Teknik Üniversitesi Lisans Eğitim ve Öğretim Yönetmeliği ve ilgili diğer mevzuat hükümleri ile Fakülte Yönetim Kurulu, Üniversite Yönetim Kurulu ve Senato kararları uygulanır.

Yürürlükten kaldırılan yönetmelik

MADDE 10 – (1) 8/1/2005 tarihli ve 25694 sayılı Resmî Gazete'de yayımlanan İstanbul Teknik Üniversitesi Denizcilik Fakültesi Lisans Eğitim ve Öğretim Yönetmeliği yürürlükten kaldırılmıştır.

Yürürlük

MADDE 11 – (1) Bu Yönetmelik yayımı tarihinde yürürlüğe girer.

Yürütme

MADDE 12 – (1) Bu Yönetmelik hükümlerini İstanbul Teknik Üniversitesi Rektörü yürütür.

Akademik Takvim
Lisans Akademik Takvimi
Lisans Yatay Geçiş, ÇAP, Yandal Takvimi
Önkayıt Takvimi
Lisansüstü Akademik Takvimi
II.Öğretim Lisansüstü Akademik Takvimi
İngilizce Hazırlık Akademik Takvimi
Ders Bilgileri
Ders Planları
Ders Denklikleri
Önşartlar
Ders Bilgileri
Ders Programları
Bina Kodları
Lisans Program Kodları
İşlemler
Başvuru ve Kabul
Çap, Yandal ve Yatay Geçiş İşlemleri
Mezuniyet ve Diploma İşlemleri
Enstitüler
Lisansüstü Eğitim Enstitüsü
Afet Yönetimi Enstitüsü
Avrasya Yer Bilimleri Enstitüsü
Bilişim Enstitüsü
Enerji Enstitüsü
Havacılık Enstitüsü
Fakülteler
Yabancı Diller Yüksekokulu
Türk Musikisi Devlet Konservatuvarı
Siber Güvenlik Meslek Yüksekokulu
Diğer İşlemler
Mevzuat
Erasmus Değişim Programları
Mevlana Değişim Programı
Katkı Payı / Öğrenim Ücreti
Yetkin Mühendislik Sınavı
Denklik İşlemleri
Webmail
İTÜ PORTAL
Ninova Öğrenim Merkezi
İTÜ Kariyer ve Staj Merkezi
Uluslararası İlişkiler Ofisi
Yurtlar ve Burslar Koordinatörlüğü
Engelli Öğrenci Birimi
Beden Eğitimi Bölümü
Telefon

+90 212 365 78 00-99 (100 hat)

Faks

+90 212 285 29 09

İTÜ Ayazağa Kampüsü

Öğrenci İşleri Daire Başkanlığı
34469 Maslak - İstanbul

Öğrenci İşleri Daire Başkanlığı

Yardım Bileti Oluştur

Öğrenci İşleri Daire Başkanlığı

Aydınlatma Metni

Öğrenci İşleri Daire Başkanlığı

ogrenciisleri@itu.edu.tr

İTÜ Bilgi İşlem Daire Başkanlığı © 2021
