Title: İTÜ | ÖİDB

URL Source: http://www.sis.itu.edu.tr/TR/ogrenci/uluslararasi-ogrenci/oturma-izni.php

Markdown Content:
ÖĞRENCİ İKAMET İZNİ BAŞVURU SÜRECİ
----------------------------------

Yeni ikamet izni süreçleri hakkında hazırlanmış olan rehbere [BURADAN](https://www.sis.itu.edu.tr/TR/ogrenci/uluslararasi-ogrenci/Guide_for_Student_Residence_Permit_Process.pdf) ulaşabilirsiniz.

Türkiye'deki tüm uluslararası öğrencilerin öğrencilik süreleri boyunca öğrenci ikamet izni almaları gerekmektedir. Göç İdaresi Başkanlığı'nın yeni kararı uyarınca öğrenciler, ikamet izni başvuru belgelerini Uluslararası Öğrenci Ofisi'ne teslim edeceklerdir.

**Belgelerinizi Uluslararası Öğrenci Ofisine teslim etmek için son tarih, İl Göç İdaresi Müdürlüğü'nün ilgili internet sayfasından ([https://e-ikamet.goc.gov.tr/](https://e-ikamet.goc.gov.tr/)) başvuru formunu oluşturduğunuz tarihten itibaren 7 gündür.** Uluslararası Öğrenci Ofisi tüm öğrencilerimizin evraklarını her hafta Salı günü İl Göç İdaresi Müdürlüğü'ne teslim edecektir. İkamet başvuru sürecinizde gecikme yaşanmaması adına belgelerinizi her hafta en geç Cuma günü eksiksiz ve aşağıdaki sıralamaya uygun olarak Uluslararası Öğrenci Ofisine teslim etmeniz gerekmektedir.

Öğrenci İkamet İzni başvuru işlem adımlarını aşağıda görebilirsiniz:

**1.Adım:** Başvuru formunun İl Göç İdaresi Müdürlüğü'nün ilgili internet sayfasından ([https://e-ikamet.goc.gov.tr/](https://e-ikamet.goc.gov.tr/)) oluşturulması gerekmektedir. Başvuru formuna girdiğiniz bilgilerin doğruluğundan emin olunuz.

**2.Adım:** Başvuru formunuzu oluşturduktan sonra İl Göç İdaresine parmak izinizi vermeniz ve daha önce parmak izi verdiyseniz göç idaresine giderek parmak izi için kriminal numaranızı başvuru formuna yazdırmalısınız, lütfen aşağıdaki birimlere başvuru formunuz, pasaportunuz ve güncel öğrenci belgenizle giderek parmak izinizi veriniz. Başvuru formunun üzerinde kriminal parmak izi numarası bulunmayan dosyalar teslim alınmayacaktır.

**Parmak İzinizi Verebileceğiniz Merkezler:**
---------------------------------------------

• İstanbul İl Göç İdaresi Müdürlüğü ( 08:30 - 14:30 arası )

• Esenyurt İlçe Çalışma Grubu Başkanlığı ( 08:30 - 16:30 arası )

• Kumkapı Koordinasyon Merkezi ( 08:30 - 16:30 arası )

• Pendik İlçe Çalışma Grubu Başkanlığı, ( 08:30 - 16:30 arası )

• Sultanbeyli İlçe Çalışma Grubu Başkanlığı, ( 08:30 - 16:30 arası )

**ÖNEMLİ NOT:** Parmak izi vermeyen öğrencilerin, belgeleri tam olsa bile değerlendirilmesi yapılmayacaktır. Bu durum ikamet izni sürecini uzatacağından lütfen evraklarınızı Uluslararası Öğrenci Ofisine getirmeden önce parmak izinizi verdiğinizden emin olunuz.

**3.Adım:** Ofisimize gelirken aşağıda detaylarını görebileceğiniz diğer belgeleri de eksiksiz hazırlamanız gerekmektedir. Belgelerin neler olduğu ve nasıl hazırlamanız gerektiği hakkında bilgileri lütfen dikkatle okuyunuz.

**4.Adım:** Tüm belgeleriniz hazır olduğunda, e-ikamet web sistemi üzerinden form oluşturma tarihinizden itibaren 7 gün içerisinde belgelerinizin Ofisimize teslim edilmesi gerekmektedir. Belgelerinizi ofisimize getirdiğinizde ilgili personeller belgelerinizi kontrol edecek ve dosyanın tam olması durumunda her hafta Salı günü toplu halde İl Göç İdaresine teslim edecektir.

**5.Adım:** İkamet kartınızı aldığınızda, kart bilgilerinizin Uluslararası Öğrenci Ofisine bildirilmesi zorunludur. İkamet kartı bilgileri bildirimi için [buradan](https://www.sis.itu.edu.tr/TR/ogrenci/uluslararasi-ogrenci/kimlik-no.php) yardım alabilirsiniz.

Önemli Notlar:
--------------

1.  Kayıt dondurma, mezuniyet ve derse kayıt olmama durumlarında öğrenciliğiniz pasif duruma düşer ve pasif öğrenci durumundaki öğrenciler herhangi bir öğrencilik hakkından yararlanamaz. Bu durumdaki öğrenciler, Üniversite tarafından Göç İdaresi Başkanlığı'na bildirilir ve öğrencilik ikametiniz sona erer.
2.  E-ikamet web sitesinde, öğrenci ikamet için başvuru formunuzu oluşturduğunuzda size, Göç İdaresi tarafından iletilen, randevu mail/mesajlarını dikkate almayınız. Evraklarınızı eksiksiz olarak Uluslararası Öğrenci Ofisi'ne teslim ediniz.
3.  Sorularınız için intstudents@itu.edu.tr email adresi üzerinden bizlere ulaşabilirsiniz.

ÖĞRENCİ İKAMET İZNİ BAŞVURUSU İÇİN GEREKLİ BELGELER
---------------------------------------------------

[](http://www.sis.itu.edu.tr/TR/ogrenci/uluslararasi-ogrenci/oturma-izni.php#1)*   [https://e-ikamet.goc.gov.tr/](https://e-ikamet.goc.gov.tr/) adresinden yasal süre\* içerisinde İkamet İzni Öğrenci Kayıt Formu başvuru formunu doldurduktan sonra çıktısını alınız ve ilk sayfadaki imza kısmını imzalayınız.
*   Online başvuru formuna başlamadan önce kullandığınız bilgisayarda Biyometrik fotoğrafınızın bir dijital kopyasının olduğundan emin olunuz.
*   Eğer ilk kez ikamet izni başvurusu yapıyorsanız lütfen formu doldurmak için [bu video'dan yardım alınız](https://www.youtube.com/watch?v=YatGUrzOP0Y&list=PL_3H97kZKVHKxFB3y_YWSppuQX_Engfhm&index=1)
*   Eğer Uzatma ikamet izni başvurusu yapıyorsanız lütfen formu doldurmak için [bu video'dan yardım alınız](https://www.youtube.com/watch?v=ffsaU_fAIoQ&list=PL_3H97kZKVHLIZiSaqpQIJ2Dg-MJ3ZGHc&index=2&t=0s)
*   Eğer öğrenci ikamet izni dışında herhangi bir ikametiniz varsa lütfen "Ikamet izni geçiş başvurusu yapıyorum" seçeneğine tıklayınız.
*   E-ikamet web sitesinde başvuru formunuzu oluşturduktan sonra, sms/email yoluyla sizlere evrak teslim randevu bilgileri iletilebilir. Lütfen bu mesajı dikkate almayınız! Evraklarınızı Uluslararası Öğrenci Ofisi'ne vakit kaybetmeden teslim ediniz.

  
**\* Yasal Sure**

*   Öğrenci ülkeye giriş yaptıktan itibaren ülkede bulunabileceği yasal süre içerisinde ( Örnek ; 1 aylık vizeniz var ise 1 ay içerisinde / 3 aylık vize muafiyeti hakkiniz var ise 3 aylık süre içerisinde)
*   **Uzatma Basvurusu için** İkamet izni suresinin bitmesine 2 ay ( 60 gün ) kalmasından itibaren Öğrenci ikamet iznine başvurmak zorundadır (Uzatma Başvuru - Öğrenci - Lisans / Yüksek Lisans/ Doktora).Örneğin Öğrenci ikamet izniniz 19.04.2019 tarihinde bitiyor ise 19.02.2019 tarihinden itibaren uzatma başvurusu yapmalısınız.
*   **Geçiş Başvurusu için** :Öğrenci ikametine başvurabilmek için gerekli şartı sağladığı günden itibaren 20 gün içerisinde ( Örnek ; Türkçe Hazırlık tamamladıktan sonra İngilizce hazırlık veya Ders almaya başladıktan itibaren / Kısa Dönem ikametine sahip iken Öğrenci kesin kaydını tamamladıktan sonra)

  
**Önemli Notlar**

*   Formu doldururken ikamet ettiğiniz adresi eksiksiz olarak girdiğinizden emin olunuz.
*   Üniversitemizin adresi ; Resitpasa Mah. Katar Cad. No:2/1 Sariyer/ Istanbul. Bu adresi ikamet adresi olarak kullanmayınız, kullanmanız durumunda ikamet izni başvurunuz reddedilebilir.

[](http://www.sis.itu.edu.tr/TR/ogrenci/uluslararasi-ogrenci/oturma-izni.php#2)*   4 Tane fotoğrafınız ICAO Standartlarına uygun ve Biyometrik olması zorunludur. Detaylı bilgi için [tıklayınız .](https://www.sis.itu.edu.tr/TR/ogrenci/uluslararasi-ogrenci/oturmaiznifiles/ICAO.pdf "Biyometrik Fotoğraflar")
*   Aile fotoğrafı, özçekim, tanınmanızı zorlaştıran, güncel olmayan veya siyah-beyaz fotoğrafları sisteme yüklemeyiniz, aksi takdirde ikamet izni belgesi düzenlenmeyecektir.
*   4 adet biyometik fotoğrafı birbirinden ayrı olacak şekilde getiriniz , 4 adet fotoğrafı birbirine bitişik şekilde getirmeyiniz.

[](http://www.sis.itu.edu.tr/TR/ogrenci/uluslararasi-ogrenci/oturma-izni.php#3)*   Pasaportun ilk sayfası , vize (varsa ) ve Giriş damgalarının her biri ayrı sayfada olacak şekilde getiriniz, fotokopileri tek sayfa içerisinde getirmeyiniz.
*   Evraklarınızı Üniversiteye teslim edeceğiniz zaman pasaportunuzun aslı yanınızda olmak zorundadır.
*   Başvuru sırasında herhangi bir nedenden dolayı pasaportu yanında olmayan öğrencilerimiz yanlarında pasaportlarının noter onaylı fotokopisini getirmek zorundadır.
*   E-ikamet başvurusu sırasında beyan ettiğiniz pasaportunuzu değiştirdiyseniz( Yeni pasaport aldıysanız ) eski pasaportunuzun ve yeni pasaportunuzun ilgili fotokopilerini de ( ilk sayfaları, vize sayfaları , giriş damgaları) getirmek zorundasınız.

[](http://www.sis.itu.edu.tr/TR/ogrenci/uluslararasi-ogrenci/oturma-izni.php#4)*   İkamet izni kartınızın önlü - arkalı fotokopisi (ikamet izni kartınız yoksa bu maddeyi dikkate almayınız.) [Örnek için tıklayınız.](https://www.sis.itu.edu.tr/TR/ogrenci/uluslararasi-ogrenci/oturmaiznifiles/Ornekfoto.pdf)

[](http://www.sis.itu.edu.tr/TR/ogrenci/uluslararasi-ogrenci/oturma-izni.php#5)*   Öğrenci belgenizi, İTÜ Öğrenci İşleri Daire Başkanlığı'ndan alabilirsiniz. Öğrenci belgenizin üzerinden mutlaka 99 ya da 987 ile başlayan kimlik numaranızın olduğundan emin olunuz. Eğer yoksa lütfen Uluslararası Öğrenci Ofisine başvurunuz.)

[](http://www.sis.itu.edu.tr/TR/ogrenci/uluslararasi-ogrenci/oturma-izni.php#6)*   Oturum izni uzatma başvurusunda bulunan öğrenciler, Öğrenci İşleri Daire Başkanlığı'ndan resmi ve güncel transkript belgesi almalıdır. Ülkemizde ilk kez öğrenci ikametine başvuru yapıyorsanız transkripte ihtiyaç duyulmamaktadır.

[](http://www.sis.itu.edu.tr/TR/ogrenci/uluslararasi-ogrenci/oturma-izni.php#7)Adres beyanı için;

*   Kendi Evinizde Kalıyorsanız **Tapu Fotokopisi**,
*   **Uzatma Başvurularında** Yerleşim Yeri Belgesi ve Kendi Adına Fatura,
*   Kira Sözleşmesi ile Kalıyorsanız **Kira Sözleşmesinin Noter Onaylı Örneği** (Kira Sözleşmesi ev sahibi ve kiracının noter huzuruna giderek ‘Düzenleme şeklinde’ yapılmış olması gerekmektedir.) (Kontratta anne baba adı yazıyorsa aile belgesi doğum belgesi vb. teyit edici belge istenir. Öğrencinin anne baba adı pasaportta yazıyorsa teyit belgesi istenmez.),
*   Otel vb. konaklama yerlerinde kalınıyorsa bu yerlerde kalındığına dair belge, kalacağı sürenin ödemesini gösterir makbuz ve otele ait imza sirküleri,
*   Öğrenci yurtlarında kalınıyorsa yurtta kalındığına dair belge. (Belge barkodlu ve karekodlu değilse Yurt imza sirküleri veya yurda ait vergi levhası fotokopisi.)
*   Destekleyici yanında kalınıyorsa, yanında kaldığı kişinin **noter onaylı taahhütnamesi** (Destekleyicinin Türkiye’de yasal kalışının bulunması gerekmektedir.) (Taahhüt veren kişi en fazla iki kişiye taahhüt verebilir.) (Taahhüt veren kişinin yerleşim yeri belgesi, adına fatura, kişi Türk vatandaşı ise medeni halinin tespiti için vukuatlı nüfus kayıt örneği gerekir.)(Taahhüt veren kişi Türk vatandaşı ve evli ise eşi de taahhüt vermelidir.)

*   [Sağlık Sigortası▼](http://www.sis.itu.edu.tr/TR/ogrenci/uluslararasi-ogrenci/oturma-izni.php#8)

[](http://www.sis.itu.edu.tr/TR/ogrenci/uluslararasi-ogrenci/oturma-izni.php#8)*   İkamet izni almak adına geçerli bir sağlık sigortası yaptırmak zorunludur.
  

##### **Geçerli Sağlık Sigortası Türleri**

  

##### **SGK’dan alınan Genel Sağlık Sigortası:**

  

##### **Özel Sağlık Sigortası**

*   Türkiye’de geçerliliği bulunan herhangi bir özel sağlık sigortası acentesinden sağlık sigortası yaptırabilirsiniz.
  

##### **Önemli Notlar**

*   İkamet iznine başvururken Genel Sağlık Sigortasına dair SGK’dan alınmış e-imzalı/imzalı ve kaşeli/mühürlü provizyon belgenizi ya da Özel Sağlık Sigortası yaptırdıysanız imzalı ve kaşeli/mühürlü provizyon belgenizi ibraz etmelisiniz.
*   Sigorta süresi istenilen ikamet izni süresini kapsamalıdır. Örneğin 2 yıllık bir ikamet izni talep ediyorsanız 2 yıllık bir sağlık sigortanızın bulunması gerekir.
*   18 yaşından küçük ve 65 yaşından büyük öğrencilerden geçerli sağlık sigortası şartı aranmaz ancak geçerli sağlık sigortası bulunanların belgelerini ibraz etmeleri gerekmektedir.
*   Öğrenciliğinin başlamasından itibaren ilk 3 ay içerisinde GSS alan öğrencilere, öğrencilik süresi boyunca ikamet izni düzenlenebilir. Ancak ÖSS yaptıran öğrencilere ÖSS süresi kadar ikamet izni verilecektir.

*   [İkamet İzni Belge Bedelinin Ödendiğine Dair Makbuz▼](http://www.sis.itu.edu.tr/TR/ogrenci/uluslararasi-ogrenci/oturma-izni.php#9)

[](http://www.sis.itu.edu.tr/TR/ogrenci/uluslararasi-ogrenci/oturma-izni.php#9)*   İkamet izni kartının vergisinin ödendiğine dair dekontun ibraz edilmesi zorunludur.
*   İlgili ödemeyi [**vergi dairelerinden**](https://ivdb.gib.gov.tr/vergi-dairesi-mudurlukleri), e-ikamet web sitesi üzerinden, [**Gelir İdaresi Başkanlığı web sitesi**](https://dijital.gib.gov.tr/hizliOdemeler/gocIdaresiIkametTezkeresiHarciOdeme) üzerinden ya da daha önce ikamet izni almışsanız Vakıfbank, Halkbank ya da Ziraat Bankası şubelerinden yapabilirsiniz.
*   Daha önce ikamet izni almışsanız ve banka şubelerinden ödeme yapacaksanız “9207 - İKAMETGAH TEZKERESİ DEFTER SATIŞ BEDELİ” koduyla ödeme yapabilirsiniz.

[](http://www.sis.itu.edu.tr/TR/ogrenci/uluslararasi-ogrenci/oturma-izni.php#10)*   Lütfen [formdan](https://www.sis.itu.edu.tr/TR/ogrenci/uluslararasi-ogrenci/BeyanBelgesi.pdf) iki kopya çıktı alınız ve belgenin ilgili yerlerini doldurup imzanızı attığınızdan emin olunuz. Formu doldurmak için [buradan](https://www.sis.itu.edu.tr/TR/ogrenci/uluslararasi-ogrenci/BeyanBelgesio.pdf) yardım alabilirsiniz.

*   [UETS Belgesi ▼](http://www.sis.itu.edu.tr/TR/ogrenci/uluslararasi-ogrenci/oturma-izni.php#12)

[](http://www.sis.itu.edu.tr/TR/ogrenci/uluslararasi-ogrenci/oturma-izni.php#12)*   UETS ile ilgili olarak uygulamaya 15 Nisan 2024 itibari ile başlanacaktır. Uzatma başvurularında dosyada Ulusal Tebligat Sistemi belgesi bulunması gerekmektedir. Bu belge YKN - Pasaport No-Telefon Numarası- e posta adresi ile Ptt üzerinden alınacaktır.
*   Ilk etapta uygulamada Ret ve iptallere ilişkin tebligatlar bu sistem üzerinden yapılacaktır.
*   Kişinin başvurusu uzatma iken ilk başvuru randevusu aldı ise UETS belgesi istenecektir. Buradaki husus kişinin YKN 'si var ise bu belge de olmalıdır şeklindedir.
*   18 yaş altına tebliğ yapılamaması sebebi ile anne baba veya vasi üzerinden UETS belgesi olmalıdır.
*   Daha önce ikamet izni almışsanız, ilk başvuru yapıyor olsanız da UETS belgesi getirmeniz gerekmektedir.
*   UETS belgelerini PTT müdürlüklerinden ya da e-devlet sistemi üzerinden alabilirsiniz.

* * *

*   [18 Yaş Altı Öğrenciler İçin Doğum Belgesi ve Ebeveynin Muvaffakatnamesi ▼](http://www.sis.itu.edu.tr/TR/ogrenci/uluslararasi-ogrenci/oturma-izni.php#11)

[](http://www.sis.itu.edu.tr/TR/ogrenci/uluslararasi-ogrenci/oturma-izni.php#11)Vize muafiyetiyle ya da farklı amaca yönelik vizeyle (turist vizesi vb.) gelenler için;

*   Veli/vasi bilgisini içeren belge (doğum belgesi, aile belgesi vb.)
*   veli/vasi/yasal temsilcisi tarafından verilen 3. kişiye muvafakatname
*   Muvafakatname verilen 3. Kişinin taahhütnamesi
\- Öğrenim vizesi ile gelenler için; muvafakatname ve veli/vasi bilgisini içeren belge eklenmeyecektir.

  
**\- Doğum Belgesi;***   Doğum belgesi Türk makamlarından alınmışsa e-imzalı/imzalı ve kaşeli/mühürlü olmalı, Yurt dışından temin edilmesi halinde noter onaylı Türkçe tercümesi ve Apostille şerhi gerekmektedir. Apostille anlaşmasına taraf olmayan ülke vatandaşı olunması halinde söz konusu belgenin ilgili ülke makamları tarafından onaylanması (konsolosluk onayı ve Dışişleri Bakanlığı veya bu konuda yetkilendirilmiş Türk Makamları) gerekmektedir.
  
**\- Ebeveynin Muvaffakatnamesi;***   Şahsın on sekiz yaşından küçük olması durumunda; yurt dışında bulunan annesi/babası veya yasal temsilcisinin vereceği muvafakatname aranır .\[Türk makamlarından alınmışsa e-imzalı/imzalı ve kaşeli/mühürlü olmalı, Yurt dışından temin edilmesi halinde noter onaylı Türkçe tercümesi ve Apostille şerhi gerekmektedir. Apostille anlaşmasına taraf olmayan ülke vatandaşı olunması halinde söz konusu belgenin ilgili ülke makamları tarafından onaylanması (konsolosluk onayı ve Dışişleri Bakanlığı veya bu konuda yetkilendirilmiş Türk Makamları) gerekmektedir.\]
*   Anne veya babadan birisinin bulunmaması (ölümü halinde diğer eş ölüm belgesi ibraz etmelidir) durumlarında muvafakat beyanı \[Türk makamlarından alınmışsa e-imzalı/imzalı ve kaşeli/mühürlü olmalı, Yurt dışından temin edilmesi halinde noter onaylı Türkçe tercümesi ve Apostille şerhi gerekmektedir. Apostille anlaşmasına taraf olmayan ülke vatandaşı olunması halinde söz konusu belgenin ilgili ülke makamları tarafından onaylanması (konsolosluk onayı ve Dışişleri Bakanlığı veya bu konuda yetkilendirilmiş Türk Makamları) gerekmektedir.\]
*   Boşanma halinde çocuğun velayet belgesi \[Türk makamlarından alınmışsa e-imzalı/imzalı ve kaşeli/mühürlü olmalı, Yurt dışından temin edilmesi halinde noter onaylı Türkçe tercümesi ve Apostille şerhi gerekmektedir. Apostille anlaşmasına taraf olmayan ülke vatandaşı olunması halinde söz konusu belgenin ilgili ülke makamları tarafından onaylanması (konsolosluk onayı ve Dışişleri Bakanlığı veya bu konuda yetkilendirilmiş Türk Makamları) gerekmektedir.\]
*   18 yaşından küçük veya 65 yaşından büyüklerden geçerli sağlık sigortası şartı aranmaz, ancak halihazırda geçerli sağlık sigortası bulunanların belgelerini ibraz etmesi gerekmektedir.

* * *

Öğrenci İkamet İzni Başvurusunun Değerlendirilmesi , İkamet İzni Müracaat Belgesi ve Öğrenci İkamet İzni Başvurusunun Onaylanması veya Reddedilmesi
---------------------------------------------------------------------------------------------------------------------------------------------------

*   İkamet İzni Başvurusunun değerlendirilme işlemi Göç İşleri Genel Müdürlüğü tarafından yapılmaktadır. İkamet İzni Başvurusunun Göç İşleri Genel Müdürlüğü tarafından değerlendirilmesi ve sonuçlandırılmasının yasal süresi 90 gündür.
*   İkamet izni başvurunuzun durumunu Göç İdaresi Genel Müdürlüğü web sitesinden başvuru şeklinizi seçtikten sonra (ilk başvuru/uzatma başvurusu/geçiş başvurusu) bilgilerinizi girerek görüntüleyebilirsiniz.
*   Yabancılar İletişim Merkezi ( YİMER ) - 157 Çağrı merkezinden öğrenci ikamet izni başvuru durumunu öğrenebilirsiniz . YİMER - 157 Çağrı Merkezini ararken yanınızda pasaport numaranızın ve ikamet izni kayıt numarasının ( 20\*\*-\*\*-\*\*\*\*\*\*\*) olduğundan emin olunuz.
*   İkamet izni başvurusu için evrak teslimi yaptıktan sonra, ikamet izni belgesinin çıkmasını beklemeden tekrar dönmek üzere kısa süreliğine Türkiye'den ayrılacak yabancılar gerekli bilgilendirme için [Tıklayınız.](https://www.sis.itu.edu.tr/TR/ogrenci/uluslararasi-ogrenci/oturmaiznifiles/muracaat.pdf)
*   İkamet izni başvurunuz onaylanması ve Reddedilmesi durumunda yapılması gerekenler için [Tıklayınız.](https://www.sis.itu.edu.tr/TR/ogrenci/uluslararasi-ogrenci/oturmaiznifiles/OnayRed.pdf)

Öğrenci İkamet İzni Bilgilerinin Üniversiteye Bildirilmesi
----------------------------------------------------------

*   Üniversitemizin Lisans - Lisansüstü programlarına kayıtlı yabancı uyruklu öğrencilerimiz ikamet izni kartını teslim aldıktan sonra Yabancı kimlik numaralarını (99 ile başlayan ) Başkanlığımıza bildirmek zorundadır . Detaylı bilgi için [Tıklayınız.](https://www.sis.itu.edu.tr/TR/ogrenci/uluslararasi-ogrenci/kimlik-no.php)

* * *

*   İletişim 1: Kayıtlı öğrenciler [bu linkten](https://yardim.itu.edu.tr/choose.aspx?birim=2&kid=0&akid=0) yardım bileti oluşturabilirler. Kategori seçiminde ikamet izni, ve sonrasında alt kategori seçiminde soru konunuzu seçebilirsiniz.
*   İletişim 2: 157 numarasını arayarak Göç İdaresi Genel Müdürlüğünün çağrı merkezine ulaşabilirsiniz.
