Title: İTÜ | ÖİDB

URL Source: https://www.sis.itu.edu.tr/duyuru_ekler/yatay-gecis-202520/onlisans-kurumlararasi.php

Markdown Content:
2024-2025 Eğitim-Öğretim Yılı Bahar Yarıyılı Önlisans Kurumlar Arası Yatay Geçiş Başvuruları
--------------------------------------------------------------------------------------------

Yüksek Öğretim Kurumlarında Önlisans ve Lisans Düzeyindeki Programlar arasında Geçiş,Çift Anadal, Yandal ile Kurumlararası Kredi Transferi yapılması Esaslarına ilişkin [Yönetmelik](http://www.mevzuat.gov.tr/Metin.Aspx?MevzuatKod=7.5.13948&MevzuatIliski=0&sourceXmlSearch=Y%C3%BCksek%C3%B6%C4%9Fretim%20Kurumlar%C4%B1nda%20%C3%96nlisans%20ve%20Lisans%20D%C3%BCzeyindeki%20Programlar%20Aras%C4%B1nda%20Ge%C3%A7i%C5%9F,) ve “İTÜ Önlisans ve Lisans Programları Yatay Geçiş, Çift Anadal Programı (ÇAP) ve Yandal Programı [Yönergesi](https://www.sis.itu.edu.tr/TR/mevzuat/yatay-cap-yandal-yonerge.php)" hükümlerine uygun olarak, Üniversitemiz Siber Güvenlik Meslek Yüksekokulu Siber Güvenlik Analistliği ve Operatörlüğü Önlisans Programına Kurumlar Arası Yatay Geçiş ile kabul edilecek öğrencilerde aranılacak nitelikler, gerekli belgeler, başvuru tarihi, ayrılan kontenjanlar ve diğer hususlar aşağıda çıkartılmıştır.

A) Kontenjanlar
---------------

Siber Güvenlik Analistliği ve Operatörlüğü Önlisans Programı - Yurt İçi (1.Sınıf) - Kontenjan: 2

B) Başvuru Koşulları
--------------------

*   [Yüksek Öğretim Kurumlarında Önlisans ve Lisans Düzeyindeki Programlar arasında Geçiş,Çift Anadal, Yandal ile Kurumlararası Kredi Transferi yapılması Esaslarına ilişkin Yönetmelik](http://www.mevzuat.gov.tr/Metin.Aspx?MevzuatKod=7.5.13948&MevzuatIliski=0&sourceXmlSearch=Y%C3%BCksek%C3%B6%C4%9Fretim%20Kurumlar%C4%B1nda%20%C3%96nlisans%20ve%20Lisans%20D%C3%BCzeyindeki%20Programlar%20Aras%C4%B1nda%20Ge%C3%A7i%C5%9F)
*   [İTÜ Önlisans ve Lisans Programları Yatay Geçiş, Çift Anadal Programı (ÇAP) ve Yandal Programı Yönergesi](https://www.sis.itu.edu.tr/TR/mevzuat/yatay-cap-yandal-yonerge.php)

Yukarıda belirtilen yönetmelik ve yönergede belirtilen koşulların sağlanması gerekmektedir.

İngilizce Yeterlilik
--------------------

İngilizce yeterliliğini gösterir ve İTÜ Senatosu tarafından kabul edilen [kabul edilen belgelerden](https://www.sis.itu.edu.tr/TR/mevzuat/ingilizce-gecerli-sinavlar.php) biri başvuru esnasında sunulması gerekmektedir. [İTÜ Senatosu tarafından kabul edilen belgeler için tıklayınız.](https://www.sis.itu.edu.tr/TR/mevzuat/ingilizce-gecerli-sinavlar.php)

C) Başvuru Tarihleri, Başvuru Yeri, Başvuru İçin Gerekli Belgeler ve Önkayıt
----------------------------------------------------------------------------

**20 - 24 Ocak 2025 17:00** tarihleri arasında [https://www.sis.itu.edu.tr/onkayitlar/yurticiyatay/basvuru/](https://www.sis.itu.edu.tr/onkayitlar/yurticiyatay/basvuru/) web adresinden başvuru yapılması ve aşağıdaki belirtilen belgelerin pdf olarak yüklenmesi gerekmektedir. **24 Ocak 2025 saat 17:00'da** başvurular sona erecektir. Başvurular online olup başvuru için her hangi bir birime başvuru yapmanız gerekmez.

Belgelerin sisteme yüklenmesinin zaman alacağı göz önünde bulundurularak başvurunun son günlere **bırakılmaması** önemle duyurulur.

1.  İngilizce yeterliliğini gösterir ve İTÜ Senatosu tarafından [kabul edilen belgelerden](https://www.sis.itu.edu.tr/TR/mevzuat/ingilizce-gecerli-sinavlar.php) biri (İTÜ İngilizce yeterlilik sınav sonuç belgesinde internet çıktısı olabilir.)
2.  Onaylı Not belgesi (Transkript ): Transkript Ocak 2025 tarihinden itibaren alınmış ve onaylı olması gerekmektedir. Not açıklamalarının bulunduğu sayfa da yüklenmesi gerekmektedir. Ders notları 4'lük veya 100'lük olmayan transkriptlerde notların 4'lük sistemdeki karşılıkları transkripte yer almalı yoksa notların 4'lük sistemdeki karşılıkları ayrı bir onaylı yazı ile eklenmelidir. Hazırlık eğitimi almış olan öğrencilerin transkriptlerinde bu dönem "Hazırlık" olarak belirtilmemişse Hazırlıkta okudukları dönemleri belirten onaylı bir yazı eklemeleri gerekmektedir.
3.  Onaylı ders planı (4 yarıyıla ait müfredat programı)
4.  Onaylı Ders Katalog Formları (Ders İçerikleri) (Alınan derslerin ders içerikleri ders bazında tek tek sisteme ekleneceği için her ders için ayrı ayrı olması gerekir. Ders katalog formunda/ders içeriğinde, konuların hafta bazında içerikte görünmesi gerekir. )
5.  Disiplin cezası alıp almadığına ilişkin onaylı belge
6.  ÖSYS Sonuç Belgesi (YGS/LYS/YKS puanları gösteren sınav sonuç belgesi ve kayıtlı üniversiteye yerleştiğine dair üzerinde doğrulama kodu olan sonuç belgelerinin internet çıktısı)(Lütfen sınav puanınızı başvuru sistemine girerken eksiksiz yazınız.)

**Yukarıda geçen onaylı ibaresi:** Mühürlü, kaşeli ve imzalı yada elektronik imzalı belgeyi ifade eder. Barkodlu veya doğrulama kodlu belgeler de kabul edilecektir. Üniversite web sayfalarında ders içeriklerinin bulunduğu link adresleri de kabul edilecektir.

**ÖNEMLİ UYARI:** Gerçeğe aykırı bilgi veya belge beyan eden adayların başvurusu geçersiz sayılacak olup, haklarında yasal işlem yapılacaktır.

**NOT:** Başvuruda bulunan adaylara ONAY ya da RET ile ilgili bilgi maili gönderilmektedir. Adayların başvuru süresinde mail adreslerini kontrol etmeleri gerekmektedir.

**Not:** Kesin kayıt hakkı kazanan öğrencilerden, yatay geçiş yapmasında her hangi bir engel olmadığına dair belge de istenilecektir.

D) Başvuruların Değerlendirilmesi
---------------------------------

Yurt İçi ve Yurt Dışı Kurumlar Arası Yatay Geçiş başvuruları Yüksekokul İlgili Komisyonu tarafından değerlendirilecektir.

F) Yatay Geçiş Hakkı Kazanların İlanı
-------------------------------------

İTÜ dışından yatay geçiş hakkı kazanan öğrencilerin listesi ve kayıt için gerekli belgeler **31 Ocak 2025** tarihinde Öğrenci İşleri Daire Başkanlığı web sitesinde [http://www.sis.itu.edu.tr/](https://www.sis.itu.edu.tr/) ilan edilecektir.

Kesin kayıt hakkı kazanan öğrencilerden, yatay geçiş yapmasında her hangi bir engel olmadığına dair belge de istenilecektir.

Yatay geçiş hakkı kazanacak adaylar için kesin kayıt tarihi: 03 - 04 Şubat 2025

E) Ders İntibak İşlemleri
-------------------------

[İTÜ Muafiyet ve İntibak İşlemleri Yönergesi](https://www.sis.itu.edu.tr/TR/mevzuat/muafiyet-intibak-yonerge.php)

Başvuruda beyan edelin ders katalog formları, transkript ve başvuruda beyan edilen dersler dikkate alınarak intibak işlemleri Fakültelerin İntibak Komisyonları tarafından yapılacaktır. Kesin kayıt yapan öğrencilerin ders intibak raporları **10 Şubat 2025** tarihinde ilan edilecektir.
