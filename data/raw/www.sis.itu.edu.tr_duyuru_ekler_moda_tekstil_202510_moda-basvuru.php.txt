Title: İTÜ | ÖİDB

URL Source: https://www.sis.itu.edu.tr/duyuru_ekler/moda_tekstil/202510/moda-basvuru.php

Markdown Content:
2024-2025 Eğitim Öğretim Yılı İTÜ Moda Tasarımı Uluslararası Ortak Lisans Programı Başvurusu
--------------------------------------------------------------------------------------------

TC Uyruklu Adayların Ön Kayıt ve Yetenek Sınavı/Mülakat Prosedürleri
--------------------------------------------------------------------

Programımıza başvurmak isteyen adayların izlemeleri gereken ön kayıt süreci ile yetenek sınavı ve mülakata ilişkin bilgiler aşağıda özetlenmiştir.

Önkayıt
-------

**01 - 09 Ağustos 2024 17:00** tarihleri arasında [https://www.sis.itu.edu.tr/onkayitlar/moda\_tekstil/basvuru/](https://www.sis.itu.edu.tr/onkayitlar/moda_tekstil/basvuru/) web adresinden online başvuru yapılması gerekmektedir. **09 Ağustos 2024 saat 17:00'dan sonra başvuru alınmayacaktır.** Online başvuru yapıldıktan sonra çıktısı alınması gerekmektedir. Belirtilen tarih ve saate kadar başvurusunu tamamlamayan adayların başvuruları kabul edilmeyecektir. [Başvuru Prosedürü / Kullanma Kılavuzu için tıklayınız.](https://www.sis.itu.edu.tr/onkayitlar/moda_tekstil/basvuru/basvuru_proseduru.pdf)

Portfolyo
---------

[https://tekstil.itu.edu.tr/egitim/lisans-programlari/moda-tasarimi](https://tekstil.itu.edu.tr/egitim/lisans-programlari/moda-tasarimi) web sitesinde yer alan Moda Tasarım Portfolyo Hazırlık Prosedürü dikkate alınarak hazırlanan **portfolyo tek bir PDF dosyası** olarak başvuru esnasında yukarıda [linki verilen başvuru sistemine](https://www.sis.itu.edu.tr/onkayitlar/moda_tekstil/basvuru/) yüklenecektir. Portfolyo dosyası en fazla 50MB olabilir.

TYT İle İlgili Açıklama
-----------------------

2024 TYT puanı en az 150 olması gerekmektedir. Aşağıda belirtilen engel durumunu gösterir “Engelli sağlık kurulu raporu” olan aday öğrencilerin ÖSYM’nin 2023 veya 2024 yılları için ilan ettiği TYT puanının en az 100 puan olması gerekmektedir.

Yetenek Sınavı/Mülakat Prosedürleri
-----------------------------------

[Moda Tasarım Programı Genel Yetenek Sınavı ve Mülakatlarda Dikkat Edilecek Hususlar ve Önemli Duyuru İçin Tıklayınız.](https://www.sis.itu.edu.tr/duyuru_ekler/moda_tekstil/202510/moda-tasarimi-yetenek-sinavi-duyuru.pdf)

*   **12 Ağustos 2024 Pazartesi, tüm adayların saat 10:00-12:00** arasında İTÜ Gümüşsuyu Kampüsü **Teknik Resim sınıflarında** genel yetenek çizim sınavı yapılacaktır.
*   **12 Ağustos 2024 (Pazartesi, 13:30 itibariyle başlayacaktır)- 16 Ağustos 2024 (Cuma 17:30’a kadar)** tarihleri arasında; adayların **mülakatları** başvuru sıralarına uygun şekilde, **İTÜ Gümüşsuyu Kampüsü, Tekstil Teknolojileri ve Tasarım Fakültesi Dekanlığı Toplantı Salonunda YÜZ YÜZE** yapılacaktır.

Engel Durumu Olanlar ile İlgili Açıklama
----------------------------------------

Engelli adaylardan (bedensel engelli, görme engelli, işitme engelli, MR (mental retardasyon) ile “yaygın gelişimsel bozukluklar” (otizm spektrum bozuklukları (OSB), Asperger sendromu, RETT sendromu, dezintegratif bozukluklar, sınıflanamayan grupta yer alan yaygın gelişimsel bozukluklar)) hesaplanmış TYT puanı olanlar , özel durumlarını ilgili yükseköğretim kurumuna “engelli sağlık kurulu raporu” ile belgelemeleri kaydıyla, özel yetenek sınavlarına kabul edilir. Bu adayların puanları, sınavın yapıldığı yıl dâhil 2 yıl süreyle geçerli olup 2023-YKS’de 100 ve üzeri puanı olan adaylar bu puanlarını 2024-YKS’de özel yetenek sınavı başvurularında kullanabilecektir. Yukarıda belirtilen engeli olan adayların, durumlarını “engelli sağlık kurulu raporu” ile belgelemeleri kaydıyla özel yetenek sınavı ile öğrenci alan programlara başvurmaları halinde TYT puanları değerlendirmeye katılmadan (Kılavuzda yer alan formül kullanılmadan) kendi aralarında yapılacak ayrı bir yetenek sınav sonucuna göre değerlendirilerek, yetenek sınavını kazananların kayıtları yapılır.

Engelli öğrenciler yukarıda belirtilen engel durumunu gösterir “Engelli sağlık kurulu raporu” yetenek sınavında ve kesin kayıtta getirmeleri gerekmektedir. Tek hekim raporu ve sağlık ocağından alınan raporlar geçersizdir. Hastanelerde verilen Sağlık Kurulu Raporu (Heyet Raporu) olması gerekmektedir.

Programa Kabul Edilecek Adayların Tespiti ve İlanı
--------------------------------------------------

2024 Yükseköğretim Kurumları Sınavı (YKS) Kılavuzunda yer alan formül kullanılarak yerleştirme işlemi yapılacaktır. Programa kabul edilen adayların listesi 20 Ağustos 2024 tarihinde Öğrenci Öğrenci İşleri Daire Başkanlığı web sitesinde duyurulacaktır.

Moda Tasarımı Programı Hakkında Genel Bilgi
-------------------------------------------

Fashion Design (Moda Tasarımı) Programı, İstanbul Teknik Üniversitesi ve New York' Devlet Üniversitesi’ne bağlı Fashion Institute of Technology (FIT) arasında yapılan işbirliği sonucunda açılmış bir “Çift Diploma” Programıdır. Öğrenciler, eğitimlerinin 5 yarıyılını (1.yıl güz-bahar, 2. yıl güz dönemi ile 3. yıl güz-bahar) İTÜ-İstanbul'da, 4 yarıyılını (2. yıl bahar ve yaz dönemleri ile 4. yıl güz ve bahar dönemleri) ise FIT- New York'da gerçekleştireceklerdir.

Program dört yıllık olup, 1. yıl, 2.yıl Güz dönemi ve 3. yıl İTÜ Tekstil Teknolojileri ve Tasarımı Fakültesi’nde (İstanbul), 2. yılın bahar ve yaz dönemleri ile 4. yıl güz ve bahar dönemleri FIT’de (New York) eğitim görülecektir.

Moda Tasarımı Programı’nda dersler İngilizce olarak verilecektir. Öğrencilerin öğrenime başlayabilmeleri için yeterli düzeyde İngilizce bilmeleri gerekmektedir. Bu sebeple, öğrenciler İngilizce dil seviyesini tespit eden TOEFL IBT(Test of English as a Foreign Language) veya PTE sınavına girip başarılı olmak zorundadırlar. Programa kabul edilen; internet tabanlı TOEFL IBT sınavından en az 80 puan veya PTE sınavından en az 53 alamayan öğrenciler İngilizce Hazırlık Okulu’nda yoğun İngilizce eğitimi alacaklardır. Öğrenciler, bir yıl yoğun İngilizce eğitiminden sonra, programa başlamadan önce İngilizce yeterlilik koşulunu sağlamak için belirtilen puanı almak zorundadırlar. Öğrencilere İngilizce yeterlilik koşulunu sağlamaları için en fazla iki yıl verilir.  
TOEFL IBT Special Home Edition sınavı kabul edilmeyecektir. TOEFL IBT ve PTE Academic sınav sonuçlarının devlet üniversitelerinde bulunan sınav merkezlerinden alınmış olması gerekmektedir. TOEFL IBT ve PTE Academic sınav sonuçlarının geçerlilik süresi 2 yıldır.

Programın Öğrenim Ücreti
------------------------

Öğrenim Ücretleri ile ilgili karar Resmi Gazetede ilan edildikten sonra Programın Öğrenim Ücreti ilan edilecektir.

Takvim
------

[Lisans önkayıt takvimi için tıklayınız.](https://www.takvim.sis.itu.edu.tr/AkademikTakvim/TR/akademik-takvim/AkademikTakvimTablo.php?takvimadi=17)

İletişim
--------

Prof. Dr. Cevza Candan  
Telefon: 0212 293 13 00 / 24 94  
E-Mail: candance@itu.edu.tr

Araş. Gör. Nurşah Çağlar  
E-Mail: caglarnur@itu.edu.tr
