Title: İTÜ | ÖİDB

URL Source: https://www.sis.itu.edu.tr/TR/ogrenci/uluslararasi-ogrenci/basvuru.php

Markdown Content:
Başvuru Süreçleri
-----------------

**Lisans Başvuru Süreci**
-------------------------

İstanbul Teknik Üniversitesi'ndeki lisans programlarına halen lise son sınıf öğrencisi olan veya Türk Lisesi'ne eşdeğer bir müfredat sunan bir liseden mezun olan ve aşağıdaki koşulları sağlayan uluslararası öğrenciler başvurabilirler.

Lisans programlarına başvurular çevrimiçi olarak, genellikle her yıl Ağustos ayında İTÜ Öğrenci İşleri Daire Başkanlığı'nın internet sitesi üzerinden yapılmaktadır.

2023-2024 Akademik Yılı başvuru tarihleri için lütfen [tıklayınız.](https://www.sis.itu.edu.tr/TR/basvuru-kabul/basvuru-kabul.php)

Uluslararası öğrenci başvuruları için lütfen duyuruları takip ediniz.

**Kimler Başvuru Yapabilir?**

1) Yabancı uyruklular,

2) Doğumla Türk vatandaşı olup da İçişleri Bakanlığı’ndan Türk vatandaşlığından çıkma izni alanlar ve bunların Türk vatandaşlığından çıkma belgesinde kayıtlı reşit olmayan çocuklarının Türk Vatandaşlığı Kanunu uyarınca aldığı Tanınan Hakların Kullanılmasına İlişkin Belge sahibi olduklarını belgeleyenler

(5901 sayılı Türk Vatandaşlığı Kanununun 7. Maddesinde “Türkiye içinde veya dışında Türk vatandaşı ana veya babadan evlilik birliği içinde doğan çocuk Türk vatandaşıdır.” hükmü bulunmakta olup, yurt dışından kabul kontenjanlarına başvuracak adayların Türk Vatandaşlığı Kanunu incelemelerinde yarar bulunmaktadır.)

3) Yabancı uyruklu olup daha sonra T.C. vatandaşlığına geçen çift uyruklular,

4)

a) 01/02/2013 tarihinden önce yurtdışında ortaöğretime devam eden TC uyruklu öğrencilerden ise ortaöğretiminin (lise) son üç yılını KKTC hariç yabancı bir ülkede tamamlayanlar (ortaöğretiminin (lise) tamamını KKTC dışında yabancı bir ülkedeki MEB nezdinde açılmış olan Türk okullarında tamamlayanlar dahil),

b) 01/02/2013 tarihinden sonra yurt dışında ortaöğretime başlayan adayların yurt dışından kabul kontenjanlarına ortaöğretiminin (lise) tamamını KKTC hariç yabancı bir ülkede tamamlayanlar (ortaöğretiminin (lise) tamamını KKTC dışında yabancı bir ülkedeki MEB nezdinde açılmış olan Türk okullarında tamamlayanlar dahil),

5) KKTC uyruklu olup KKTC’de ikamet eden ve KKTC’de ortaöğrenimini tamamlayan GCE AL sınav sonuçlarına sahip olanlar ile 2005-2010 tarihleri arasında diğer ülkelerdeki kolej ve liselere kayıt yaptırıp eğitim alarak GCE AL sınav sonuçlarına sahip olan veya sahip olacaklar.

6) Türk liselerine eşdeğer bir müfredat sunan bir liseden mezun olmuş ya da olacak adaylar.

7) İTÜ Senatosu tarafından kabul edilen aşağıdaki sınavlardan birinden geçerli bir sınav puanına sahip olan adaylar.

[B) Başvuruda Kabul Edilen Sınavlar](https://www.sis.itu.edu.tr/TR/mevzuat/yurtdisi-gecerli-sinavlar.php)
---------------------------------------------------------------------------------------------------------

2022-2023 akademik yılı yurt dışı öğrenci kontenjanları burada ilan edilecektir.

Tüm aday öğrenciler aşağıdaki belgeleri İTÜ sistemine yükleyerek başvuruda bulunurlar. Lütfen yüklediğiniz belgelerin okunabilir, gerekli standartlarda, eksiksiz ve PDF formatında olduğundan emin olun.

**ÖNEMLİ NOT: Belgeleriniz Türkçe veya İngilizce değilse, belgelerinizin Türkçe veya İngilizce tercümelerini asıllarıyla birlikte yüklemeniz gerekmektedir.**

**UYARI: Kayıt hakkı kazanan adayların yükledikleri belgelerin gerçekliği ilgili Kurumlar tarafından doğrulanacaktır. Sahte belge içeren başvurular geçersiz sayılacak, başvurular reddedilecek ve başvuru sahibi hakkında yasal işlem başlatılacaktır.**

1\. Lise Diploması:Lise diplomasının aslı ve onaylı tercümesinin (Türkçe veya İngilizce) yüklenmesi gerekmektedir. Henüz diplomalarını almayan adayların liseden mezun olmaları beklenen tarihi gösteren resmi bir belge yüklemeleri gerekmektedir. (Başvuru sahiplerinin, kayıt sırasında Türkiye Cumhuriyeti Milli Eğitim Bakanlığı'ndan veya ülkelerindeki Türk Büyükelçiliklerinden aldıkları ve diplomalarının Türk lise diplomasına denkliğini teyit eden Denklik Belgesi ibraz etmeleri gerekmektedir.)

2\. Resmi Transkript: Adayların tüm dersleri ve notları içeren resmi transkriptlerini yüklemeleri ve transkriptlerinin lise müdürlükleri tarafından onaylanması gerekmektedir. Transkript İngilizce veya Türkçe değilse, transkript ile birlikte bu dillere çevrilmiş onaylı bir kopyası da yüklenmelidir. Başvuru sahibi başka bir üniversitede öğrenimine devam ediyorsa veya bir üniversiteden mezun olmuşsa, diğer üniversiteden alınan transkript de yüklenmelidir.

3\. Geçerli Sınav Sonucu: B maddesinde görülebilecek olan geçerli sınav/diploma skorlarından biriyle başvuru yapılması gerekmektedir. B maddesinde belirtilen sınavlardan daha düşük puan veya sınav notu ile başvuru yapılamaz. Farklı bir sınav/diploma skoruyla başvuru yapılamaz. İlgili belgenin Türkçe veya İngilizce dilinde olmaması durumunda onaylı tercümesinin yüklenmesi zorunludur.

4\. Pasaport Fotokopisi: Pasaportu olan öğrenciler, pasaportun resimli sayfasının fotokopisini yükleyebilirler. Onaylanmış olmasına gerek yoktur. Pasaportu olmayan öğrencilerin ilgili belgeyi yüklemesine gerek yoktur.

5\. Mavi Kart: Mavi Kartı olmayan öğrencilerin ilgili belgeyi yüklemesine gerek yoktur.

6\. İkamet İzni: Halihazırda ikamet izni olan aday öğrenciler, ikamet izni belgesini yüklemelidirler. İkamet izni olmayan öğrencilerin herhangi bir belge yüklemesine gerek yoktur. Üniversitemize kesin kayıt yaptırdıktan sonra ikamet izni işlemlerini gerçekleştirebilirsiniz. İkamet izni ile ilgili detaylı bilgiye [**buradan**](https://www.sis.itu.edu.tr/TR/ogrenci/uluslararasi-ogrenci/oturma-izni.php) ulaşabilirsiniz.

7\. Tercih Gerekçe Yazısı: Tekstil Teknolojileri ve Tasarımı Fakültesi Tekstil Geliştirme ve Pazarlama Programına başvurmak isteyen adayların, programa kaydolma istek ve gerekçelerini belirten ve en çok 300 kelimeden oluşan “Tercih Gerekçe Yazısı” yüklemesi gerekmektedir.

Yerleştirme, öğrenci seçim önceliğine göre yapılacak ve en fazla 10 seçime izin verilecektir. Başvuruların değerlendirilmesi, tüm başvuru işlemleri tamamlandıktan sonra ilgili Fakülte yönetimi tarafından yapılır ve kayıt hakkı kazanan öğrencilerin listesi bu web sitesinde ilan edilir. Lütfen duyuruları takip ediniz.

Lisans programlarından ders alabilmek için kesin kayıt sırasında İTÜ Senatosu tarafından kabul edilen bir İngilizce Yeterlik Sınav Sonucu sunulması gerekmektedir. İstenilen yabancı dil belgelerinden herhangi birini sunamayan öğrenciler, İstanbul Teknik Üniversitesinin Yabancı Diller Yüksekokulu'nda 1 yıl İngilizce Hazırlık Sınıfı'na devam edeceklerdir.

Kayıt sırasında, geçerli bir İngilizce Yeterlik Sınav sonucu sunan öğrenciler ise İngilizce Hazırlık Sınıfı'ndan muaf tutulacak ve kabul edildikleri lisans programına doğrudan başlayabileceklerdir.

Üniversitenin %100 İngilizce lisans programlarına kabul hakkı kazanan öğrencilerin, üniversite senatosunun belirlediği merkezlerden verilecek en az B1 düzeyinde bir Türkçe Yeterlilik Belgesini kayıt tarihinden itibaren 1 yıl içinde Öğrenci İşleri Daire Başkanlığı'na ibraz etmeleri gerekmektedir.

Fakültelerin en az %30 İngilizce eğitim verilen lisans programları ile Türk Musikisi Devlet Konservatuarına(%100 İngilizce eğitim verilen müzikoloji programı hariç) kabul edilen ve C1 düzetinde Türkçe Yeterlilik Belgesi bulunmayan öğrencilerin lisans eğitimine başlayabilmeleri için kayıt tarihinden itibaren 1 (bir) yıl içinde üniversite senatosunun belirlediği merkezlerden verilecek en az C1 düzeyinde Türkçe Yeterlilik Belgesini almaları ve Öğrenci İşleri Daire Başkanlığı'na ibraz etmeleri gerekmektedir. Bu süre zarfında Türkçe Yeterlilik Belgesini getiremeyen öğrenciler ek 1(bir) yıl süre ile izinli sayılırlar. Türkçe Yeterlilik Belgesi olmayan yabancı uyruklu öğrenciler İngilizce hazırlık veya bölüm programlarına dahil olamazlar. Yasal süre sonunda Türkçe Yeterlilik Belgesini ibraz eden öğrenciler İngilizce hazırlık eğitimine tabi tutulurlar. Yasal süreler içerisinde Türkçe Yeterlik Belgesini ibraz etmeyen öğrencilerin kayıtları Öğrenci İşleri Daire Başkanlığı tarafından silinir.

İTÜ Senatosunun 22.12.2022 tarihli 820 sayılı kararı uyarınca 2023-2024 Akademik yılından itibaren uygulanmak üzere Türkçe Yeterlilik Sertifikası yalnızca İTÜ Türkçe Öğretimi Uygulama ve Araştırma Merkezi (TÖMER) veya Yunus Emre Enstitüsü'nden alındığı takdirde geçerli olacaktır. Diğer TÖMER merkezlerinden alınan sertifikalar geçerli olmayacaktır.

İTÜ Senatosu tarafından kabul edilen yabancı dil sınavları ve asgari değerlerine [buradan](https://www.sis.itu.edu.tr/TR/mevzuat/ingilizce-gecerli-sinavlar.php) ulaşabilirsiniz.

İTÜ TÖMER ile ilgili detaylı bilgiye [buradan](https://tomer.itu.edu.tr/) ulaşabilirsiniz.

**LİSANSÜSTÜ BAŞVURU SÜREÇLERİ**
--------------------------------

Uluslararası öğrencilerimiz lisansüstü programlarımıza Güz ve Bahar dönemlerinde yılda iki kez çevrimiçi olarak başvururlar. Programların kontenjanları, son başvuru tarihleri ve ön koşulları her dönem Öğrenci İşleri Daire Başkanlığı web sitesinde duyurulacaktır.

1\. Adayın mezun olduğu veya mezun olacağı üniversiteler tarafından verilen lisans ve/veya lisansüstü düzeydeki tüm dersleri ve notlarını içeren resmi transkriptleri. Doktora programlarına lisans eğitimini tamamladıktan sonra başvuracak adayların genel not ortalamasının 4.00 üzerinden en az 3.0 olması gerekmektedir.

2\. Akademik Personel ve Lisansüstü Giriş Sınavı (ALES), GRE veya GMAT ile ilgili puanları içeren Puan Belgelerinden biri (ALES, GRE ve GMAT puanları 5 yıl geçerlidir.)

Yüksek Lisans Programlarına başvuran adayların ALES'ten en az 55 Sayısal puan almaları gerekmektedir.

Doktora programlarına lisans düzeyinden sonra başvuracak adayların ALES'ten Sayısal puan en az 80 olması gerekmektedir (Sosyal Bilimler Enstitüsü Müzik programları için ALES asgari puanı aranmaz)

GRE'nin Kantitatif bölümünden alınması gereken minimum puan 610'dur (yeni sistemde minimum 149).

Sanat ve Sosyal Bilimler Enstitüsü Programlarına başvuran adaylar GMAT sertifikası ile başvurabilirler. Bu adaylar için minimum 450 puan ile GMAT gereklidir..

3. [İTÜ Senatosu esaslarına göre kabul edilen İngilizce Yeterlik Belgelerinden biri.](https://www.sis.itu.edu.tr/TR/mevzuat/ingilizce-gecerli-sinavlar.php)

4\. Niyet Mektubu

5\. Özgeçmiş

6\. Tavsiye Mektubu

Başvurulan her program için iki tavsiye mektubu gereklidir. Yüksek Lisans başvuruları için bu tavsiye mektuplarından birinin öğrencinin birlikte çalıştığı bir öğretim elemanı tarafından hazırlanması gerekmektedir. Doktora başvuruları için, adayların doktora eğitimleri süresince birlikte çalışmayı düşündükleri danışmanlarından tavsiye mektuplarından birinin temin edilmesi gerekmektedir.

Referans mektubu, aday tarafından değil, referansı veren kişi tarafından sisteme yüklenir.

NOT: Gerekli ALES, GRE, GMAT minimum puanları ve minimum genel not ortalaması, Yüksek Lisans ve Doktora programlarına göre farklılık gösterebilir. Programlar ve kontenjanlar için gerekli şartlar Öğrenci İşleri Daire Başkanlığı'nın https://www.sis.itu.edu.tr/ adresinde yer almaktadır.

Lisansüstü Eğitim Enstitüsü Web Sayfası: https://www.lee.itu.edu.tr/
