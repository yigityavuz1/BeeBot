Title: İTÜ | ÖİDB

URL Source: https://www.sis.itu.edu.tr/duyuru_ekler/moda_tekstil/202510/tekstil-pazarlama-basvuru_kalan_kontenjan.php

Markdown Content:
2024-2025 Eğitim Öğretim Yılı İTÜ Suny - Tekstil Geliştirme ve Pazarlama Uluslararası Ortak Lisans Programı Kalan Kontenjan İçin Başvuru
----------------------------------------------------------------------------------------------------------------------------------------

TC Uyruklu Adayların Ön Kayıt ve Mesleki Eğilim Belirleme Sınavı/Mülakat Prosedürleri
-------------------------------------------------------------------------------------

Programımıza başvurmak isteyen adayların izlemeleri gereken ön kayıt süreci ile mesleki eğilim sınavı ve mülakata ilişkin bilgiler aşağıda özetlenmiştir.

Kontenjan
---------

Kontenjan : 8

Önkayıt
-------

**04 - 09 Eylül 2024 17:00** tarihleri arasında [https://www.sis.itu.edu.tr/onkayitlar/moda\_tekstil\_kalan/basvuru/](https://www.sis.itu.edu.tr/onkayitlar/moda_tekstil_kalan/basvuru/) web adresinden online başvuru yapılması gerekmektedir. **09 Eylül 2024 saat 17:00'dan sonra başvuru alınmayacaktır.** Online başvuru yapıldıktan sonra çıktısı alınması gerekmektedir. Belirtilen tarih ve saate kadar başvurusunu tamamlamayan adayların başvuruları kabul edilmeyecektir. [Başvuru Prosedürü / Kullanma Kılavuzu için tıklayınız.](https://www.sis.itu.edu.tr/onkayitlar/moda_tekstil_kalan/basvuru/basvuru_proseduru.pdf)

Başvuru Esnasında PDF Olarak Yüklenecek Tercih Gerekçe Yazısı
-------------------------------------------------------------

Adaylar, en çok 300 kelimeden oluşan ve programı tercih etme sebeplerini açıkladıkları **“Tercih Gerekçe Yazısını”** başvuru esnasında pdf olarak yukarıda [linki verilen başvuru sistemine](https://www.sis.itu.edu.tr/onkayitlar/moda_tekstil_kalan/basvuru/) yüklemeleri gerekmektedir.

TYT İle İlgili Açıklama
-----------------------

2024 TYT puanı en az 150 olması gerekmektedir. Aşağıda belirtilen engel durumunu gösterir “Engelli sağlık kurulu raporu” olan aday öğrencilerin ÖSYM’nin 2023 veya 2024 yılları için ilan ettiği TYT puanının en az 100 puan olması gerekmektedir.

Mesleki Eğilim Belirleme Sınavı/Mülakat Prosedürleri
----------------------------------------------------

*   **10 Eylül 2024 Salı günü saat 10:00’da İTÜ Gümüşsuyu Kampüsü, Tekstil Teknolojileri ve Tasarımı Fakültesi, Görsel Eğitim Merkezinde** gerçekleştirilecek ve mülakatlara ilişkin hususların açıklanacağı toplantıya katılacaklardır. Ardından aday öğrenciler **“Mesleki Eğilim Belirleme” yazılı sınavına** gireceklerdir.
*   Mülakatlar aynı gün ilan edilecek olan başvuru sırasına uygun olarak düzenlenmiş mülakat listesine göre yüz yüze gerçekleştirilecektir.

Engel Durumu Olanlar ile İlgili Açıklama
----------------------------------------

Engelli adaylardan (bedensel engelli, görme engelli, işitme engelli, MR (mental retardasyon) ile “yaygın gelişimsel bozukluklar” (otizm spektrum bozuklukları (OSB), Asperger sendromu, RETT sendromu, dezintegratif bozukluklar, sınıflanamayan grupta yer alan yaygın gelişimsel bozukluklar)) hesaplanmış TYT puanı olanlar , özel durumlarını ilgili yükseköğretim kurumuna “engelli sağlık kurulu raporu” ile belgelemeleri kaydıyla, özel yetenek sınavlarına kabul edilir. Bu adayların puanları, sınavın yapıldığı yıl dâhil 2 yıl süreyle geçerli olup 2023-YKS’de 100 ve üzeri puanı olan adaylar bu puanlarını 2024-YKS’de özel yetenek sınavı başvurularında kullanabilecektir. Yukarıda belirtilen engeli olan adayların, durumlarını “engelli sağlık kurulu raporu” ile belgelemeleri kaydıyla özel yetenek sınavı ile öğrenci alan programlara başvurmaları halinde TYT puanları değerlendirmeye katılmadan (Kılavuzda yer alan formül kullanılmadan) kendi aralarında yapılacak ayrı bir yetenek sınav sonucuna göre değerlendirilerek, yetenek sınavını kazananların kayıtları yapılır.

Engelli öğrenciler yukarıda belirtilen engel durumunu gösterir “Engelli sağlık kurulu raporu” Mesleki Eğilim Belirleme Sınavı ve kesin kayıtta getirmeleri gerekmektedir. Tek hekim raporu ve sağlık ocağından alınan raporlar geçersizdir. Hastanelerde verilen Sağlık Kurulu Raporu (Heyet Raporu) olması gerekmektedir.

Programa Kabul Edilecek Adayların Tespiti ve İlanı
--------------------------------------------------

2024 Yükseköğretim Kurumları Sınavı (YKS) Kılavuzunda yer alan formül kullanılarak yerleştirme işlemi yapılacaktır. Programa kabul edilen adayların listesi 12 Eylül 2024 tarihinde Öğrenci Öğrenci İşleri Daire Başkanlığı web sitesinde duyurulacaktır.

İTÜ Suny - Tekstil Geliştirme Ve Pazarlama Programı Hakkında Genel Bilgi
------------------------------------------------------------------------

Textile Development and Marketing (Tekstil Geliştirme ve Pazarlama) Programı, İstanbul Teknik Üniversitesi ve New York' Devlet Üniversitesi’ne bağlı Fashion Institute of Technology (FIT) arasında yapılan işbirliği sonucunda açılmış bir “Çift Diploma” Programıdır. Öğrenciler, eğitimlerinin ilk 2 yılını İTÜ-İstanbul'da, son 2 yılını ise FIT - New York'da gerçekleştireceklerdir.

Tekstil Geliştirme ve Pazarlama Programı’nda dersler İngilizce olarak verilecektir. Öğrencilerin öğrenime başlayabilmeleri için yeterli düzeyde İngilizce bilmeleri gerekmektedir. Bu sebeple, öğrenciler İngilizce dil seviyesini tespit eden TOEFL IBT (Test of English as a Foreign Language) veya PTE sınavına girip başarılı olmak zorundadırlar. Programa kabul edilen; internet tabanlı TOEFL iBT sınavından en az 80 puan veya PTE sınavından en az 53 alamayan öğrenciler İngilizce Hazırlık Okulu’nda yoğun İngilizce eğitimi alacaklardır. Öğrenciler, bir yıl yoğun İngilizce eğitiminden sonra, programa başlamadan önce İngilizce yeterlilik koşulunu sağlamak için belirtilen puanı almak zorundadırlar. Öğrencilere İngilizce yeterlilik koşulunu sağlamaları için en fazla iki yıl verilir.  
TOEFL IBT Special Home Edition sınavı kabul edilmeyecektir. TOEFL IBT ve PTE Academic sınav sonuçlarının devlet üniversitelerinde bulunan sınav merkezlerinden alınmış olması gerekmektedir. TOEFL IBT ve PTE Academic sınav sonuçlarının geçerlilik süresi 2 yıldır.

Programın Öğrenim Ücreti
------------------------

[Öğrenim Ücreti için tıklayınız.](https://sis.itu.edu.tr/TR/ogrenci/katki-payi-ogrenim-ucreti/ucretler/20251020/ogrenim-ucretleri.php)

İletişim
--------

Prof.Dr. Canan Sarıçam  
E-Mail: saricamc@itu.edu.tr

Araş. Gör. Meltem Tekçin  
Telefon: 0212 2931300 - 2768  
E-Mail: tekcin@itu.edu.tr
